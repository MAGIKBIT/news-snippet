<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/cx2j4g0jg04o</field>
<field name="title">በዓለም አቀፍ የፋሽን መድረክ ተመራጭ የሆኑ ሞዴሎች መገኛዋ አገር</field>
<field name="name">በዓለም አቀፍ የፋሽን መድረክ ተመራጭ የሆኑ ሞዴሎች መገኛዋ አገር</field>
<field name="created">2025-06-08T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion ከደቡብ ሱዳን የሚመጡ ሞዴሎች ተመራጭነታቸው የመቀነስ አዝማሚያ አይታይበትም። በፋሽን ኢንዱስትሪው መሪ የሚባለው እና ኤጀንሲዎችን፣ አምራቾችን እንዲሁም ሞዴሎችን የሚያገናኘው  models.com  የተሰኘው መድረክ የሞዴሊንግ ምርጥ 50  የወደፊት ከዋክብት  ዓመታዊ ዝርዝርን ያጠናቅራል። በቅርቡ ባደረገው ምርጫ ከአምስቱ ሞዴሎች አንዷ የደቡብ ሱዳን የዘር ሐረግ እንዳላት አሳይቷል። ይህ ብቻ አይደለም ታዋቂው የፋሽን መጽሔት ቮግ  የፋሽን መድረኮችን ሊያስደምሙ የሚችሉ 11 ወጣት ሞዴሎች  በሚል ርዕስ በዚህ ዓመት ባወጣው ዝርዝሩ አራቱ የደቡብ ሱዳን ሞዴሎች ናቸው።  ሞዴል ምን ሊሆን ይገባዋል ተብለው የሚጠበቁ መስፈርቶች አብዛኞቹ የደቡብ ሱዳን ሞዴሎች አሏቸው   በማለት በደቡብ ሱዳን የፋሽን ሳምንት አዘጋጅ የሆነው ዳውሰን ዴንግ ይናገራል።  ምርጥ የሆነ ጥቁር ቆዳ አላቸው። ቁመታቸውም ረዥም ነው  ይላል። የ ፈርስት ሞዴል ማኔጅመንት  መልማይ የሆኑት ሉቺያ ጃኖሶቫ በበኩላቸው  በጣም ቆንጆ ናቸው፣ የሚያምር ቆዳ፣ ቁመታቸው  ሲሉ ስለ ደቡብ ሱዳናውያን ሞዴሎች ምስክርነታቸውን ይሰጣሉ። ሆኖም የፋሽን አምራቾች ለምን ደቡብ ሱዳኖችን ከሌሎች አገራት አስበልጠው እንደሚፈልጉ እርግጠኛ እንዳልሆኑ ይናገራሉ።  ምን እንደሆነ ልናገር አልችልም፤ ምክንያቱም ከሞዛምቢክ፣ ከናይጄሪያ ወይም ከሌሎች አገራት ቆንጆ ሴቶች አሉ  ሲሉ ያክላሉ። እንደ ጊቨንቺ፣ አርማኒ ከመሳሰሉ ዓለም አቀፍ ዲዛይነሮች ጋር የሠራችው ደቡብ ሱዳናዊቷ ሞዴል አኩር ጎይ፤ የደቡብ ሱዳን ሞዴሎች እንዲህ ተፈላጊ የሆኑት በአካላዊ ውበታቸው ብቻ ሳይሆን  በጽናታቸው  ጭምር እንደሆነ ታምናለች። ጎይ በደቡብ ሱዳን መዲና ጁባ ነው የተወለደችው። ጎይ በልጅነቷ፣ እንደ አኮል እና በመቶ ሺዎች የሚቆጠሩ ደቡብ ሱዳናውያን ወደ ጎረቤት አገር ኡጋንዳ ተሰደደች። በርካቶች ደቡብ ሱዳን ከሱዳን ነጻ ከወጣችበት ከአውሮፓውያኑ 2011 በኋላ በነበሩት ዓመታት ነው የተሰደዱት። ደቡብ ሱዳን እንደ አዲስ አገርነት ስትመሠረት ዓለም ትልቅ ተስፋ ተጥሎባት ነበር፤ ነገር ግን ልክ ከሁለት ዓመት በኋላ የእርስ በርስ ጦርነት ተቀሰቀሰ። በዚህ ደም አፋሳሽ ጦርነት 400 ሺህ ደቡብ ሱዳናውያን ሲቀጠፉ 2.5 ሚሊዮን የሚሆኑት ደግሞ ቀያቸውን ለቀው እንደ ኡጋንዳ ወዳሉ አጎራባች አገራት ተሰደዋል። የእርስ በርስ ጦርነቱ ከአምስት ዓመታት በኋላ ቢቋጭም፣ ተጨማሪ ግጭቶች፣ የተፈጥሮ አደጋዎች እና ድህነት ለበርካቶች ስደት ምክንያት ሆኗል። በቅርቡ በመንግሥት እና በተቃዋሚ ኃይሎች መካከል የሚደረገው ውጊያ እየተባባሰ ሲሆን፤ ይህም አገሪቱ ተመልሳ ወደማትወጣበት የእርስ በርስ ጦርነት ትገባለች የሚል ስጋት ፈጥሯል። የፎቶው ባለመብት  Getty Images for The Business of Fashion የምስሉ መግለጫ  ታዋቂዎቹ ሱዳናዊያን ሞዴሎች አኖክ ያይ እና አዱት አኬች ከዝነኛዋ የብሪታኒያ ሞዴል ናኦሚ ካምፔል ጋር በጦርነት የምትናጠውን አገሯን ትታ ወደ ሱዳን በልጅነቷ የተሰደደችው ጎይ ሞዴል መሆን  ትልቅ ህልሟ  ነበር። ባለፈው ዓመት በአንድ ወኪል አማካይነት በፌስቡክ ተመልምላ ህልሟ እውን ሆነ። የመጀመሪያ ሥራዋንም ለታዋቂው የጣሊያን ፋሽን ኩባንያ ሮበርቶ ካቫሊ የፋሽን ትርዒት አሳየች። ምንም እንኳን ጎይ ጉዞዋ ቀለል ያለ ቢሆንም ለአንዳንድ ደቡብ ሱዳናውያን ሞዴሎች ወደ ዓለም አቀፉ መድረክ መምጣት ፈታኝ ነው። ታይምስ የተሰኘው የዩናይትድ ኪንግደም ጋዜጣ ባደረገው የምርመራ ዘገባ በኬንያ በሚገኝ ካምፕ ውስጥ የሚኖሩ ሁለት ደቡብ ሱዳናውያን ስደተኞች ወደ አውሮፓ ከተወሰዱ በኋላ የፋሽን ትርዒት ለማሳየት የተመጣጠነ ምግብ እጥረት እንዳለባቸው ተነግሯቸዋል። በርካቶች ደግሞ የሞዴሊንግ ሥራዎችን ከጨረሱ በኋላ ለኤጀንሲዎቻቸው በሺዎች የሚቆጠር ዩሮ ዕዳ እንዳለባቸው ተነግሯቸዋል። እነዚህ ኤጀንሲዎች ሞዴሎቻቸውን በሚመለምሉበት ወቅት የሚያስፈርሟቸው ውሎች ከአገራቸው የመጡባቸውን በረራዎች እንዲሁም ቪዛዎች መክፈል እንዳለባቸው ያሰፍራሉ። አኮል ተመሳሳይ ጉዳይ እንዳጋጠማት ትናገራለች። በአውሮፓውያኑ 2019 ሊመለምላት የነበረው ኤጀንሲ በርካታ ክፍያዎችን እንድትከፍል ጠይቋት ነበር። ከዚያም ከሦስት ዓመታት በኋላ በኡጋንዳ እየኖረች የነበረችው አኮል ሌላ ስመ ጥር ኤጀንሲ ጠራት። ወጣት ደቡብ ሱዳናውያን ልምዶቻቸውን በተቀናጀ መልኩ እንዲያዘጋጁ የሚያግዘው ዴንግ በበኩሉ አንዳንድ ሞዴሎች ክፍያቸው በገንዘብ ሳይሆን በልብሶች እንደሚከፈላቸው ቅሬታቸውን መናገራቸውን ለቢቢሲ ተናግሯል። ሌሎች ደግሞ ቤተሰቦቻቸው የሞዴሎቹን የሙያ ምርጫ ጥያቄ ውስጥ ስለሚከቱት ሌላ ፈተና ይገጥማቸዋል። ነዋሪነቷን በለንደን ያደረገችው አኮል ስለ ቤተቦቿ ስትናገር ሙያውን  አልደገፉትም፤ አሁንም አይደግፉትም  ትላለች። ዴንግ በበኩሉ በከተሞች ውስጥ የሚኖሩ ነገሮችን ቢረዱም አንዳንዶች ደግሞ ሞዴሊንግን ከወሲብ ንግድ ጋር ያመሳስሉታል ይላል። ወላጆች ሴት ልጆቻቸው  በሰዎች ፊት ለምን እንደሚራመዱ  ግራ ያጋባቸዋል ይላል። በአንድ ወቅትም አንዲት ሞዴል ለመጀመሪያ ጊዜ ሌላ አገር ዝግጅት ልታቀርብ በረራ ልታደርግ በነበረበት ወቅት ቤተሰቦቿ አየር ማረፊያ ተከትለው ሄደው እንደከለከሏት ይናገራል። ዴንግ ይህችን ሞዴል እያገዛት የነበረ ሲሆን በኋላም ቆይተው ቤተሰቦቿ እንደተቀበሏት ያስረዳል። በአሁኑ ወቅት ይህችው ሞዴል እነዚህን ቤተሰቦቿን እንደምታስዳድር እና እህት እና ወንድሞቿን እንደምታስተምር ገልጿል። ምንም እንኳን ዓለም አቀፉ የፋሽን መድረክ ተለዋዋጭ ቢሆንም የደቡብ ሱዳናውያን ሞዴሎች ተወዳጅነት መቼም እንደማይደበዝዝ ነው ሞዴሎቹ የሚናገሩት። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/937e424c1d8ff6c463f8e6f1926385a3.jpg</field>
<field name="sourceUrl">https://www.bbc.com/amharic/articles/cx2j4g0jg04o</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
