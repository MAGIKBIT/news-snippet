<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/cwynnjej81yo</field>
<field name="title">የስደተኝነት ከለላ የማግኘት መብት ያለው ማን ነው? ይህስ በማን ይወሰናል?</field>
<field name="name">የስደተኝነት ከለላ የማግኘት መብት ያለው ማን ነው? ይህስ በማን ይወሰናል?</field>
<field name="created">2025-05-21T00:00:00Z</field>
<field name="desc">ኢራን የኒውክሌር ስምምነት ላይ ካልደረሰች  አሰቃቂ  ጥቃት ይጠብቃታል ሲሉ ትራምፕ አስጠነቀቁ End of ብዙ የተነበቡ ይሁን እንጂ ትዕዛዙ፤ የተወሰኑ የስደተኝነት ጥያቄዎች በልዩ ሁኔታ አንድ በአንድ እንዲታዩ ፈቅዷል። በየካቲት ወር ደግሞ ፕሬዝዳንት ትራምፕ አፍሪካነሮች የስደተኝነት ከለላ እንዲያገኙ የሚያስችል ሌላ ፕሬዝዳንታዊ ትዕዛዝ ፈርመዋል። አፍሪካነሮች ከአጠቃላይ የሕዝብ ቁጥር ያላቸው ድርሻ ሰባት በመቶ ሆኖ ሳለ ከሀገሪቱ የእርሻ መሬት ግማሹን በሚቆጣጠሩባት ደቡብ አፍሪካ፤ የትራምፕ ውሳኔ ሰፊ ትችት እና ቁጣን ቀስቅሷል። ፕሬዝዳንት ሲሪል ራማፎሳ ወደ አሜሪካ የተጓዙትን ሰዎች  ፈሪዎች  ሲሉ ወቅሰዋቸዋል።  በሀገራችን ያሉትን ሁሉንም የጎሳ ቡድኖች ከተመለከትን ጥቁር እና ነጭ፤ እዚህ ሀገር የቆዩት ሀገራቸው ስለሆነ ነው። ከችግሮቻችን መሸሽ የለብንም፤ እዚሁ መቆየት እና ችግሮቻችን መፍታት አለብን  ብለዋል። የሰብአዊ መብት ተሟጋቾች እና አስተያየት ሰጪዎች እርምጃውን ተችተዋል። የኤፒስኮፓሊየን ቤተ ክርስቲያን ደግሞ  ለዘር ፍትህ እና እርቅ  ባላት ቁርጠኝነት ምክንያት አፍሪካነሮችን ለማስፈር እገዛ እንደማታደርግ በመግለጽ ለ40 ዓመታት ገደማ የቆየውን ከአሜሪካ መንግሥት ጋር ያላትን ትብብር አቋርጣለች። ቢቢሲ በመንግሥታቸው የሚወሰድባቸውን እርምጃ በመሸሽ ወደ አሜሪካ ከሚገቡ እንደ አፍጋኒስታውያን ባሉ ግለሰቦች ፈንታ ለምን አፍሪካነሮች የስደተኝነት ከለላ እንዳገኙ ለውጭ ጉዳይ ሚኒስትሩ ዲኤታ ጆን ላንዳው ጥያቄ አቅርቧል። ሚኒስትር ዲኤታው፤ ስደተኞች ምን ያህል በቀላሉ ከማኅበረሰቡ ጋር ሊዋሃዱ ይችላሉ የሚለው መስፈርት ከግምት ውስጥ መግባቱን ተናግረዋል። ይህ ማብራሪያ የስደተኝነት ከለላን የሚያገኘው ማነው የሚለውን ለመወሰን ፖለቲካ እና ስትራቴጂካዊ ፍላጎቶች ያላቸውን ሚና በተመለከተ ክርክር አስነስቷል። የፎቶው ባለመብት  Getty Images የምስሉ መግለጫ  የተባበሩት መንግስታት የስደተኞች ከፍተኛ ኮሚሽን መረጃ እንደሚያመለክተው እስከ ሰኔ 2024 ድረስ በዓለም ዙሪያ 43.7 ስደተኞች ይገኛሉ ስደተኛ ማነው እ.አ.አ በ1951 የተፈረመው የስደተኞች ስምምነት፤ ስደተኛ ለሚለው ትርጉም ሲሰጥ  በዘር፣ በሃይማኖት፣ በዜግነት፣ የአንድ የተለየ ማኅበራዊ ቡድን አባል በመሆን ወይም በፖለቲካዊ እሳቤ ምክንያት እርምጃ እንደሚወሰድበት ፍርሃት  የሚፈጥር ተጨባጭ ስጋት ያለበት እና ዜግነቱን ከያዘበት ሀገሩ ውጪ የሆነ  ሰው እንደሆነ ይገልጻል። በተጨማሪም ስደተኛ የሚባለው  የዚያን ሀገር ጥበቃ ለማግኘት የማይችል ወይም ከፍርሃት የተነሳ ጥበቃ ለማግኘት ፈቃደኛ ያልሆነ፤ ወይም ዜግነት የሌለው እና ከቀድሞ መኖሪያው ሀገር ውጪ የሆነ፤ ለመመለስ የማይችል ወይም ከፍርሃት የተነሳ የማይፈልግ  ሰው መሆኑን ያስረዳል። ስደተኛ ለሚለው ሃሳብ የተሰጠው የመጀመሪያው ትርጓሜ ከሁለተኛው ዓለም ጦርነት በኋላ የተሰደዱ አውሮፓውያንን ብቻ ይመለከተ የነበረ ሲሆን፣ በ1967 በስምምነቱ ላይ የተደረገውን ማሻሻያ ተከትሎ ግን መልክዓ ምድራዊ ገደቦች ተነስተዋል። ስምምነቱ ከስደተኝነት ትርጓሜ በተጨማሪም የስደተኞችን መብት ዘርዝሯል። ስደተኞች በቁጥር የተባበሩት መንግሥታት የስደተኞች ከፍተኛ ኮሚሽን (ዩኤንኤችሲአር) መረጃ እንደሚያመለክተው እስከ ሰኔ 2024 ድረስ በዓለም ዙሪያ 43.7 ሚሊዮን ስደተኞች ይገኛሉ። ተቋሙ ስር ከሚገኙት ስደተኞች መካከል 65 በመቶው የመጡት ከአራት ሀገራት ነው፤ ከሶርያ፣ ከቬንዙዌላ፣ ከዩክሬን እና ከአፍጋኒስታን። 71 በመቶ የሚሆኑት ስደተኞች የተጠለሉት ዝቅተኛ እና መካከለኛ ገቢ ባላቸው ሀገራት ነው። ኢራን፣ ቱርክ፣ ኮሎምቢያ፣ ጀርመን እና ኡጋንዳ ዋናዎቹ ስተደተኛ ተቀባይ አምስት ሀገራት ናቸው። 70 በመቶ ገደማ ስደተኞች የተጠለሉት በጎረቤት ሀገራት ነው። በፕሬዝዳንት ጆ ባይደን አስተዳደር ስር በየዓመቱ በአሜሪካ ተቀባይነት የሚያገኙ ስደተኞች ቁጥር 125 ሺህ ላይ ተገድቦ ነበር። በባይደን የመጨረሻው የፕሬዝዳንትነት ዓመት ከ100 ሺህ በላይ ሰዎች የስደተኝነት መብት ያገኙ ሲሆን፣ ይህም በሦስት አስርት ዓመታት ውስጥ ከፍተኛው ነው። የፎቶው ባለመብት  Getty Images በስደተኛ፣ በጥገኝነት ጠያቂ እና በፍልሰተኛ መከከል ያለው ልዩነት ምንድነው? ስደተኛ የሚባለው በጦርነት፣ በአመጽ ወይም በፍርድ ምክንያት ሀገሩን ጥሎ የሸሸ ሰው ነው። ግለሰቡ የስደተኝነት ከለላ ሲሰጠው ሕጋዊ ጥበቃ ያገኛል። ጥገኝነት ጠያቂ የሚባለው ደግሞ በአመጽ፣ በጦርነት ወይም በፍርድ ምክንያት ከሀገሩ የሸሸ፤ ነገር ግን ስደተኛ ስለመሆኑ ገና የሕግ ዕውቅና ያላገኘ ሰው ነው። እንደ ዓለም አቀፉ የፍልሰተኞች ድርጅት (IOM) ገለጻ  ፍልሰተኛ  ለሚለው ቃል ወጥ የሆነ ፍቺ የለም። ነገር ግን በአጠቃላይ ተቀባይነት ያለው ፍቺ፤  በሀገር ውስጥም ሆነ በዓለም አቀፍ ድንበሮች፤ ሁልጊዜ መኖሪያው ከነበረ ቦታው/ቦታዋ በተለያዩ ምክንያቶች በጊዜያዊነት ወይም በቋሚነት የለቀቀ/የለቀቀች  የሚል ነው። የስደተኝነት ከለላን ማን እንደሚያገኝ የሚወስኑ ጉዳዮች ምንድናቸው? ስደተኞች እውቅና የሚያገኙት በዓለም አቀፍ ሕግ በተቀመጡ ፍቺዎች መሠረት ነው። ነገር ግን ሀገራት ማን ይህንን መብት ለማግኘት ብቁ እንደሆነ የሚወስኑበት የየራሳቸው ሂደቶች አሏቸው። በስታንፈርድ ዩኒቨርሲቲ የሕግ ፕሮፌሰር እና የቀድሞው የተባበሩት መንግሥታት የዘር እና የዘር መድልዎ ራፖርተር የሆኑት ቴንዳዪ አቺዉሜ፤ የስደተኝነት ከለላን የሚያገኘው ማን ነው? የሚለውን በተመለከተ አድልዎ እንዳለ ይናገራሉ። ፕሮፌሰሯ እንደሚገልጹት፤ አንዳንድ ሀገራት ግንኙነት የሚጋሯቸውን ሰዎች ለማገዝ የሚመርጡ ሲሆን፣ ብዙውን ጊዜም ነጭ ስደተኞች፤ ነጭ ያልሆኑ ስደተኞች የማያገኙት  ልዩ ጥቅም እና ጥበቃ  ይሰጣቸዋል።  ዩክሬን ለዚህ ትክክለኛ እና ግልጽ ምሳሌ ነች  ይላሉ።  ከዚያ ሀገር እየሸሹ የነበሩ ሰዎችን ምሥል እና ከዩክሬን የሸሹ ነጭ ያልሆኑ ሰዎች የሚሰጣቸውን የተለየ አቀባበል ስንመለት ተገቢ የሆነ ዓለም አቀፋዊ ጩኸት ተስተጋብቶ ነበር  ብለዋል። አቺዉሜ፤ የሀገራት ስትራቲጂካዊ ፍላጎት የሚቀበሏቸውን ስደተኞችን ማንነት እንደሚቀርጽ ይናገራሉ። ለምሳሌ፤ አንድ ሀገር ራሱ በፈጠረው ችግር የሚፈናቀሉ ሰዎችን መቀበልን በተመለከተ የተለየ ፍላጎት ሊያሳይ ይችላል። ፕሮፌሰሯ፤  አንዳንድ ጊዜ ሀገራት እንደ ሴቶች፣ ህጻናት ያሉ ተጋላጭ ስደተኞችን ወይም የተለየ ዓይነት ፍርድ እየተፈጸመባቸው ያሉ አረጋውያንን መቀበል ምርጫቸው እንደሆነ ይገልጻሉ  ይላሉ።  ነገር ግን የዓለም አቀፍ ሕግ እንደ ዘር፣ ሃይማኖት፣ ብሔራዊ ማንነት ባሉ አድሏዊ አቅጣጫዎች የተመሠረቱ  አግላይ ምርጫዎችን ይከለክላል  የፎቶው ባለመብት  Getty Images የምስሉ መግለጫ  ስደተኞች እውቅና የሚያገኙት በዓለም አቀፍ ሕግ በተቀመጡ ፍቺዎች መሠረት ቢሆንም ሀገራት ማን ይህንን መብት ለማግኘት ብቁ እንደሆነ የሚወስኑበት የየራሳቸው ሂደቶች አሏቸው በአሜሪካ የሚገኙ ስደተኛ ማኅበረሰቦች ስለሰሞኑ ሁነት ምን ምላሽ ሰጡ? </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/a806a7542417c85de373ff3e68c910d8.jpg</field>
<field name="sourceUrl">https://www.bbc.com/amharic/articles/cwynnjej81yo</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
