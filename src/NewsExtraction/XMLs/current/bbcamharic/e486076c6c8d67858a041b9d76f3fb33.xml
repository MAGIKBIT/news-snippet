<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/c787x642592o</field>
<field name="title">ደቡብ ኮሪያ እና ሰሜን ኮሪያ በሚያደርጉት ድብቅ ጦርነት ኪም ጆንግ ኡን እያሸነፉ ነው?</field>
<field name="name">ደቡብ ኮሪያ እና ሰሜን ኮሪያ በሚያደርጉት ድብቅ ጦርነት ኪም ጆንግ ኡን እያሸነፉ ነው?</field>
<field name="created">2025-06-03T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion ዩኒፊኬሽን ሚድያ ግሩፕ (ዩኤምጂ) የተባለው መንግሥታዊ ያልሆነ የደቡብ ኮሪያ ተቋም ነው ዜና እና አዝናኝ ፕሮግራሞችን እየጫነ ወደ ሰሜን ኮሪያ የሚልከው። ድርጅቱ ዜናዎች እና የመዝናኛ ፕሮግራሞችን በጎራ በጎራ ያስቀምጣል። አስጊ የማይባሉ ዩኤስቢዎች ውስጥ የኮሪያ ድራማዎች፣ የፖፕ ሙዚቃዎች እና የኔትፍሊክስ ተከታታይ ድራማ ይጫናል። በጣም አስጊ በሚባሉ ቋቶች ውስጥ ደግሞ  ትምህርታዊ ፕሮግራሞች  ማለትም ዲሞክራሲ እና ሰብዓዊ መብት የሚሰብኩ ይዘቶች ይካተታሉ። እነዚህ ዩኤስቢዎች በአሽከርካሪዎች ወደ ቻይና ድንበር ይላካሉ። የድርጅቱ ሰዎች ሕይወታቸውን አደጋ ላይ ጥለው ዩኤስቢዎቹን ወንዝ ያሻግራሉ። የኮሪያ ድራማ ጉዳት ያለው ባይመስልም የደቡብ ሰው እንዴት በነፃነት እንደሚኖር ያሳያሉ። ግዙፍ ሕንፃዎች ውስጥ የሚኖሩ ሰዎች ፈጣን መኪና ሲያሽከርክሩ እና ከትላልቅ የገበያ ማዕከላት ምግብ ሲሸምቱ ይታያሉ። ይህ በሰሜን ኮሪያ የሚታሰብ አይደለም። ኪም የደቡቡ ሰው እጅግ ደሃ እና በጭቆና የሚኖር ነው ብለው ለሕዝባቸው ለሚነዙት ፕሮፖጋንዳ ይህ ትልቅ አደጋ ነው።  አንዳንድ ሰዎች ድራማዎቹን ሲያዩ እንዳለቀሱ ይነግሩናል። ለመጀመሪያ ጊዜ ሕልም እንዳላቸው እንዳወቁም ያስረዱናል  ይላሉ የዩኤምጂ ዳይሬክተር ሊ ክዋንግ-ባክ። ምን ያክል ሰዎች የኮሪያ ድራማ እና ዜና እየኮመኮሙ እንደሆነ መረጃው ባይኖርም በቅርቡ የተሰሙ ምስክርነቶች መረጃዎቹ በሰፊው እየተሠራጩ እንደሆነ ያሳያሉ። ሰሜን ኮሪያ ውስጥ ተቃዋሚ ፓርቲ የለም። አገዛዙን በግልፅ የሚቃወም ሰውም የለም። ለተቃውሞ አደባባይ መውጣት የሚታሰብ አይደለም። ዳይሬክተሩ በመረጃዎቹ መሠራጨት ምክንያት ሰሜን ኮሪያዊያን ትግል ይጀምራሉ የሚል ተስፋ አላቸው። የምስሉ መግለጫ  የ24 ዓመቷ ካንግ ግዩሪ አምልጣ ደቡብ ኮሪያ ገብታለች ከሰሜን ኮሪያ ማምለጥ የ24 ዓመቷ ካንግ ግዩሪ ሰሜን ኮሪያ ነው ያደገችው። በ2023 በታንኳ ወደ ደቡብ ኮሪያ ከማምለጧ በፊት ዓሳ በማጥመድ ሥራ ነበር የምትተዳደረው። ከውጭ የሚገቡ የቴሌቪዥን ፕሮግራሞችን መመልከቷ በከፊልም ቢሆን ሀገሯን ጥላ እንድትወጣ እንዳበረታት ትናገራለች።  የሆነ ያፈነኝ ነገር ነበር። ድንገት ጥለሽ ጥፊ የሚል ስሜት ይሰማኝ ጀመር።  ለመጀመሪያ ጊዜ የኮሪያ ድራማ ያየችው በ10 ዓመቷ ነበር። እነዚህ ድራማዎች በድብቅ ወደ ሰሜን እንደሚገቡ ያወቀችው ከዓመታት በኋላ ነው። ዩኤስቢዎቹ በፍራፍሬ ሳጥኖች ውስጥ ተደብቀው ነው የሚገቡት።  መጀመሪያ የማስበው ሕይወት ማለት እንዲህ እንደሆነ ነበር። ሌሎችም ሀገራትም እንዲህ [እንደ ሰሜን ኮሪያ] የሚኖሩ ይመስለኝ ነበር። ድራማዎቹን መመልከት ስጀምር ግን ሰሜን ኮሪያ ብቻ እንደሆነ ገባኝ።  እሷ ብቻ ሳትሆን ሌሎችም ጓደኞቿ የኮሪያ ድራማ ይመለከታሉ። ድራማዎቹን የያዙ ዩኤስቢ ይዋዋሳሉ። የፎቶው ባለመብት  Getty Images የቅጣት ዘመቻ ይህ የመረጃ ጦርነት አገዛዙ ላይ የሚያመጣው አደጋ የገባቸው ኪም የራሳቸውን ጦርነት አውጀዋል። በኮቪድ ወረርሽኝ ወቅት ከቻይና ጋር በሚያዋስነው ድንበር ላይ የኤሌክትሪክ አጥር ገነቡ። የውጭ ሀገር ዜና እና ድራማ ይዘው የተገኙ ሰዎች ላይ ከባድ ቅጣት እንዲጣል ወሰኑ። እነዚህን ይዘቶች የሚያሠራጩ ሰዎች እስር አሊያም የሞት ቅጣት ሊጠብቃቸው ይችላል።  በቀደመው ጊዜ ገበያዎች ውስጥ ሁሉ ይሸጥ ነበር። ማንም ሰው መግዛት ይችላል። አሁን ግን ከሚታመን ሰው ካልሆነ በቀር ማግኘት ከባድ ነው  ይላሉ ሊ። ካንግ እንደምትለው ዩኤስቢ ይዘው የተገኙ ወጣቶች በሞት እንደተቀጡ ታውቃለች። ከቅርብ ጊዜ ወዲህ ደግሞ የደቡብ ኮሪያ ቋንቋ ቃላትን መጠቀም እና በደቡብ ኮሪያ ዘይቤ መናገር ጭምር ወንጀል መሆኑ ተሰምቷል። በየትኛውም ሰዓት የአገዛዙ ጠባቂዎች ስልክ ነጥቀው ውስጥ ምን እንዳለ ማየት ይችላሉ ትላለች። በ2024 ዴይሊ ኤንኪ የተባለው የደቡብ ኮሪያ ሚድያ ከደቡብ ኮሪያ በድብቅ ያስመጣው ስልክ እንደሚያሳየው የደቡብ ኮሪያ ቃላትን ስልኩ መጠቀም እንደማይቻል ነው። ማታ ማታ ሰሜን ኮሪያ ይሰሙ የነበሩት ሬድዮ ፍሪ ኤዥያ እና የአሜሪካ ድምፅ ራድዮ በትራምፕ ትዕዛዝ ምክንያት ተዘግተዋል። የኪም አገዛዝ እየወሰደ ያለው እርምጃ እና ትራምፕ ገንዘብ ለመቆጠብ በሚል ያሳለፉት ውሳኔ ሰሜን ኮሪያ የመረጃ ጦርነቱ የበላይ እንድትሆን እንዳደረጋት ብዙዎች ይናገራሉ። አንዳንዶች የገንዘብ እርዳታው ጫና አሜሪካ ላይ መውደቅ የለበትም ይላሉ። ደቡብ ኮሪያ ድጋፍ ማድረግ አለባት የሚል ሐሳብ ቢኖርም፤ የደቡብ ኮሪያ ተቃዋሚ ፓርቲ አባላት ይህ ከሰሜን ጋር ያለንን ግንኙነት ለማሻሻል የሚጠቅም አይደለም ይላሉ። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/158050cc0431c8891585b824950cf14e.jpg</field>
<field name="sourceUrl">https://www.bbc.com/amharic/articles/c787x642592o</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
