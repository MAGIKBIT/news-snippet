<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/ckgqvngxjlko</field>
<field name="title">እስራኤል የኢራን የኒውክሌር ሳይንቲስቶች እና የጦር አዛዦችን ስለገደለችበት ጥቃት የምናውቀው</field>
<field name="name">እስራኤል የኢራን የኒውክሌር ሳይንቲስቶች እና የጦር አዛዦችን ስለገደለችበት ጥቃት የምናውቀው</field>
<field name="created">2025-06-13T00:00:00Z</field>
<field name="desc">End of ብዙ የተነበቡ በእስራኤል ስጋት አይሎ የአስቸኳይ ጊዜ ታውጇል። አሜሪካ በዚህ የእስራኤል ጥቃት ምንም አይነት ተሳትፎ የለኝም ብላለች። የኢራን ዋነኛ የኒውክሌር ማበልጸጊያ ተቋምን ጨምሮ በርካታ ማዕከላት ጥቃት ተፈጽሞባቸዋል። ጥቃቶቹ መቼ እና የት ተፈጸሙ? በኢራን መዲና ቴህራን ፍንዳታዎች የተሰሙት በአገሬው ሰዓት አቆጣጠር ሐሙስ ለአርብ አጥቢያ ሌሊት 9፡30 ገደማ ነው። የኢራን መንግሥታዊ ቴሌቪዥን በቴህራን የሚገኙ የመኖሪያ ስፍራዎች ጥቃት እንደደረሰባቸው እና ከዋና ከተማዋ በስተሰሜን ምስራቅ ፍንዳታዎች መሰማታቸውን ዘግበዋል። በእስራኤል ነዋሪዎች በተመሳሳይ ሰዓት የአደጋ ጊዜ የስልክ ማስጠንቂያዎች ደርሷቸዋል። የእስራኤል ጦር በኢራን የተለያዩ አካባቢዎች የኒውክሌር ይዞታዎችን ጨምሮ በርካታ ወታደራዊ ኢላማዎች ላይ ጥቃት መፈጸሙን አስታውቋል። የመጀመሪያው ጥቃት ከተፈጸመ ከሰዓታት በኋላ ከዋና ከተማዋ በስተደቡብ 225 ኪሎሜትር ርቀት ላይ በሚገኛው ናታንዝ የኒውክሌር ጣቢያ ፍንዳታ መሰማቱን የኢራን መንግሥታዊ ሚዲያ ዘግቧል። የአለም አቀፉ የኒውክሌር ተቆጣጣሪ፣ አለም አቀፍ የአቶሚክ ኤነርጂ ኤጀንሲ (IAEA) የናታንዝ የኒውክሌር ማዕከል ጥቃት እንደተፈጸመበት አረጋግጧል። ኤጀንሲው ከጥቃቱ ጋር ተያይዞ በናታንዝ ጣቢያ የጨረር መጠን እንዳልጨመረ የኢራን ባለስልጣናት እንዳሳወቁት ገልጿል። የኤጀንሲው ኃላፊ ራፋኤል ግሮሲ የኒውክሌር ተቋማት  በፍጹም ጥቃት ሊፈጸምባቸው አይገባም። እንደነዚህ አይነት ጥቃቶች በኒውክሌር ደህንነት፣ በጸጥታ እንዲሁም በዓለም አቀፍ ሰላም እና ደህንነት ላይ ከፍተኛ አንድምታ አላቸው  ብለዋል። ኃላፊው ለቦርድ አባላት በሰጡት መግለጫ  የኒውክሌር ተቋማትን ደህንነት አደጋ ላይ የሚጥል ማንኛውም ወታደራዊ እርምጃ  በኢራን፣ በቀጣናው እና በሌሎች አካባቢዎች ከባድ መዘዝን የሚያስከትል ነው  ብለዋል። አክለውም ነገሮች የበለጠ እንዳይባባሱ ሁለቱም ወገኖች እንዲቆጠቡ ጥሪያቸውን አቅርበዋል። የፎቶው ባለመብት  Getty Images እስራኤል ጀመርኩት የምትለው ዘመቻ ምንድን ነው? የእስራኤሉ ጠቅላይ ሚኒስትር ቤንያሚን ኔታንያሁ አገራቸው የጀመረችው  ኦፐሬሽን ራይዚንግ ላየን   [ የሚያንሰራራ አንበሳ ዘመቻ]  ሲሉ የጠሩት ጥቃት ኢራን በእስራኤል ላይ የደቀነችውን የህልውና አደጋ ለመቀልበስ ያለመ ነው ብለዋል። ዘመቻ ሲሉ የጠሩት ይህ በኢራን ላይ የሚፈጸመው ጥቃት ለቀናት እንደሚቀጥል ተናግረዋል።  ካላስቆምናት ኢራን በአጭር ጊዜ ውስጥ የኒውክሌር ጦር መሳሪያ ማምረት ትችላለች። አንድ ዓመት ሊሆን ይችላል። በጥቂት ወራቶች ወይም ከአንድ ዓመተ ባነሰ ጊዜ ሊሆን ይችላል። ይህ ለእስራኤል ህልውና ግልጽ እና ወቅታዊ አደጋ ነው  ብለዋል። ኔታንያሁ በተጨማሪም የአሜሪካ ፕሬዚዳንት ዶናልድ ትራምፕ  የኢራንን የኒውክሌር መሳሪያ ፕሮግራም በግልጽ በመጋፈጣቸው  ምስጋናቸውን አቅርበዋል። የፎቶው ባለመብት  Reuters ኢራን  ሉዓላዊነቷን  ለመከላከል ቃል ገብታለች ኢራን አርብ ማለዳ ላይ ወደ 100 የሚጠጉ ሰው አልባ አውሮፕላኖችን ወደ እስራኤል ልካለች። ሁሉም ድሮኖች መክሸፋቸውን የእስራኤል ጦር አስታውቋል። የኢራን የውጭ ጉዳይ ሚኒስቴር የኢራን ኃይሎች  የኢራንን ሉዓላዊነት በሙሉ ጥንካሬ እና ተገቢ ነው ብለው ባሰቡት መንገድ ከመከላከል ወደ ኋላ አይሉም  ብሏል። ሚኒስቴሩ ባወጣው መግለጫ የእስራኤልን ተግባር  ወረራ  ሲል የፈረጀው ሲሆን  የአሜሪካ መንግሥት የዚህ አገዛዝ ዋነኛ ጠባቂ እንደመሆኑ መጠን ኃላፊነቱን ይወስዳል  ብሏል። የኢራን ታላቁ መንፈሳዊ መሪ አሊ ኻሜኒ ጥቃቱን ተከትሎ እስራኤል  መራራ እና የከፋ ህመም   እጣ እንደሚገጥማት አስጠንቅቀዋል።  በአምላክ ፈቃድ እንዲሁም በእስላሚክ ሪፐብሊክ ጦር ኃይሎች ኃያል እጅ እስራኤል ቅጣት ሳይፈጸምባት አይቀርም  ብለዋል። የአሜሪካ እና የሌሎች አገራት ምላሽ የአሜሪካ የውጭ ጉዳይ ሚኒስትር ሩቢዮ አገራቸው በጥቃቱ እንዳልተሳተፈች እና ምንም አይነት እርዳታ ለእስራኤል እንዳልሰጠች ተናግረዋል። የአሜሪካ ዋነኛ ትኩረት በቀጣናው የሚገኙ የአሜሪካ ኃይሎችን መጠበቅ ነው ብለዋል። የአሜሪካ ፕሬዚዳንት ዶናልድ ትራምፕ በበኩላቸው ጥቃቶቹ እንደሚፈጸሙ እንደሚያውቁ፤ ነገር ግን አገራቸው እንዳልተሳተፈች ለፎክስ ኒውስ ገልጸዋል። በኢራን እና አሜሪካ ያለውን የኒውክሌር ድርድር ስታሸማግል የነበረችው ኦማን  ለዚህ መባባስ እና መዘዝ  እስራኤልን ተጠያቂ አድርጋለች። የዩናይትድ ኪንግደሙ ጠቅላይ ሚኒስትር ኬይር ስታርመር ጥቃቶቹ   አሳሳቢ  እንደሆኑ ገልጸው ነገሮች እንዲረግቡም ጥሪ አድርገዋል። ጃፓን፣ ቱርክ፣ ኢንዶኔዥያ እና ሳዑዲ አረቢያ ጥቃቱን አውግዘዋል። ቻይና በበኩሏ ጥቃቶቹ ሊያስከትሉ የሚችሏቸው አስከፊ መዘዞች ስጋት ላይ እንደጣላት ገልጻለች። የተባበሩት መንግሥታት ድርጅት ዋና ጸሐፊ አንቶኒዮ ጉተሬዝ እስራኤል በኢራን ነውክሌር ይዞታዎች ላይ ያደረሰችውን ጥቃት አውግዘው ሁለቱም ወገኖች ቀጠናው ወደ ከፋ ጦርነት እንዳይገባ እንዲቆጠቡ ጥሪ አድርገዋል። የፎቶው ባለመብት  Getty Images የምስሉ መግለጫ  እስራኤል በፈጸመችው ጥቃት የገደለቻቸው የኢራን አብዮታዊ ዘብ ኃላፊ ሆሴይን ሳላሚ እና የአገሪቱ ጦር ኃይሎች ጠቅላይ ኤታማዦር ሹም መሐመድ ባግሄሪ እስራኤል በፈጸመችው ጥቃት እነማን ተገደሉ? </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/1404288f78080e04d8cb49ab18b3cb06.jpg</field>
<field name="sourceUrl">https://www.bbc.com/amharic/articles/ckgqvngxjlko</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
