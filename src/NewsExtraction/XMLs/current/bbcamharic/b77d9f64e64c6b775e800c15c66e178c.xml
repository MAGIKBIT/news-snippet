<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/c3e5209xwzyo</field>
<field name="title">የኤርትራ፣ የሱዳን እና የሶማሊያ ዜጎች ወደ አሜሪካ እንዳይገቡ የታገዱባቸው ምክንያቶች ምንድን ናቸው?</field>
<field name="name">የኤርትራ፣ የሱዳን እና የሶማሊያ ዜጎች ወደ አሜሪካ እንዳይገቡ የታገዱባቸው ምክንያቶች ምንድን ናቸው?</field>
<field name="created">2025-06-05T00:00:00Z</field>
<field name="desc">End of ብዙ የተነበቡ ኤርትራ በዋይት ሐውስ የወጣው መግለጫ በኤርትራ ዜጎች ላይ ወደ አሜሪካ እንዳይገቡ ዕገዳው እንዲጣል ምክንያት የሆኑ ሰበቦችን አስቀምጧል። በዚህም በኤርትራ ፓስፖርት፣ የዜግነት እና ነዋሪነት መታወቂያ በሚሰጠው ማዕከላዊ ባለሥልጣን ብቃት ላይ አሜሪካ ጥያቄ እንዳላት ተጠቅሷል፤ እንዲሁም የኤርትራ ዜጎች የወንጀል መዛግብት ለአሜሪካ ክፍት አለመሆናቸው ሌላኛው ምክንያት ነው። በተጨማሪም ኤርትራ ከአሜሪካ የሚባረሩ ዜጎቿን ለመቀበል ፈቃደኛ ያለመሆን ታሪክ ያላት መሆኗ፣ ለዚህም በተለያዩ ቪዛዎች ወደ አሜሪካ የገቡ ኤርትራውያን ከተፈቀደላቸው ጊዜ የመቆየታቸውን ሁኔታ በመቶኛ አስቀምጧል። በዚህም የኤርትራ ዜጎች በስደተኝነትም ሆነ ከዚያ ውጪ ወደ ዩናይትድ ስቴትስ እንዳይገቡ ሙሉ ለሙሉ ታግደዋል። ሶማሊያ በሽብር ቡድንነት በተፈረጀው አል ሻባብ እየተፈተነች ያለችው ሶማሊያም የመንግሥቷ ደካማ መሆን እና በግዛቷ ያለው የሽብር ቡድን እንቅስቃሴ ለአሜሪካ ስጋት መሆኑ ተጠቅሷል። ዋይት ሐውስ ሶማሊያ ፓስፖርት እና ሌሎች የዜግነት መታወቂያዎችን የሚሰጥ ብቃት ያለው እና ማጣራት እና ምርመራ የሚያደርግ ተባባሪ የሆነ ማዕከላዊ ባለሥልጣን የላትም ሲል በምክንያትነት አስቀምጧል። እንዲሁም የአገሪቱ መንግሥት  ግዛቱን የመቆጣጠር እና የማስተዳደር ብቃት የለውም ያለ ሲሆን፣ ይህም የሶማሊያ መንግሥት በግዛቱ ውስጥ ያለው ቁጥጥር እና የበላይነትን ውስን ያደርገዋል  ብሏል። የአሜሪካ መንግሥት  ሶማሊያ የሽብርተኞች መሸሸጊያ ናት  በማለትም ሽብርተኞች ጥቃቶችን ለማቀድ፣ ለማደራጀት እና ለሚፈጸም የአገሪቱን ግዛቶችን እንደሚጠቀሙ አመልክቷል። በተጨማሪም ሶማሊያ ለአሜሪካ ብሔራዊ ደኅንነት ስጋት የሆኑ የሽብር ቡድኖችን ለመቀላቀል የሚሞክሩ ሰዎች መዳረሻ ነች ያለ ሲሆን፣ የሽብር ቡድኖች በነጻነት እንዳይንቀሳቀሱ ለማድረግ የአገሪቱ መንግሥት ቁጥጥር የማድረግ ፈተና እንደገጠመው ተጠቅሷል። በተጨማሪም ሶማሊያ ከአሜሪካ የሚባረሩ ዜጎቿን ያለመቀበል ታሪክ ያላት መሆኑን በማመልከት ዜጎቿ በስደተኝነትም ሆነ ከዚያ ውጪ ወደ ዩናይትድ ስቴትስ እንዳይገቡ ሙሉ ለሙሉ መታገዳቸው ተገልጿል። ሱዳን ከሁለት ዓመት በላይ በእርስ በርስ ጦርነት ውስጥ የምትገኘው ሱዳን በአሜሪካ የጉዞ ክልከላ ውስጥ የገባችው በመንግሥቷ መዳከም ምክንያት መሆኑ ተነግሯል። ዋይት ሐውስ የሱዳን መንግሥት ፓስፖርት እና ሌሎች የዜግነት መታወቂያዎችን የሚሰጥ ብቃት ያለው፣ ማጣራት እና ምርመራ የሚያደርግ ተባባሪ የሆነ ማዕከላዊ ባለሥልጣን የላትም ብሏል። በተጨማሪም በተለያዩ ቪዛዎች ወደ አሜሪካ የገቡ ሱዳናውያን ከተፈቀደላቸው ጊዜ በላይ የመቆየታቸውን ሁኔታ በመቶኛ ተጠቅሶ አሁን ለተጣለው ክልከላ ምክንያት ተሰጥቷል። በዚህም የሱዳን ዜጎች በስደተኝነትም ሆነ ከዚያ ውጪ ወደ ዩናይትድ ስቴትስ እንዳይገቡ ሙሉ ለሙሉ ታግደዋል። ዶናልድ ትራምፕ አሁን ባወጡት ፕሬዝዳንታዊ ትዕዛዝ ከኤርትራ፣ ከሶማሊያ፣ ከሱዳን በተጨማሪ አፍጋኒስታን፣ ቻድ፣ ኮንጎ ሪፐብሊክ (ብራዛቪል)፣ ሄይቲ፣ ኢራን፣ ሊቢያ፣ ኢኳቶሪያል ጊኒ፣ ምንያማር እና የመን ይገኙበታል። በተጨማሪም የብሩንዲ፣ የኩባ፣ የላኦስ፣ የሴራሊዮን፣ የቶጎ፣ የቱርክሜኒስታን እና የቬንዙዌላ ዜጎች ደግሞ ከፊል የዕገዳ ትዕዛዝ ወጥቶባቸዋል። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/1a5402f9cca8b3666253bff92e0e3b99.jpg</field>
<field name="sourceUrl">https://www.bbc.com/amharic/articles/c3e5209xwzyo</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
