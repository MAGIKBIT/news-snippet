<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/cje7q0kew7do</field>
<field name="title">ጋዜጠኛ ተስፋለም ወልደየስ በስድስተኛው ቀን ከእስር ተፈታ</field>
<field name="name">ጋዜጠኛ ተስፋለም ወልደየስ በስድስተኛው ቀን ከእስር ተፈታ</field>
<field name="created">2025-06-13T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion ጠበቃ ቤተማርያም  ኃላፊዎች አነጋግረውት ነው የሚወጣው  ተብሎ እስጢፋኖስ አካባቢ ወደሚገኘው ፖሊስ መምሪያ ዛሬ ረፋድ መመለሱን አስረድተዋል። የተስፋለም የዋስትና መብት ላይ ፖሊስ ያቀረበው አቤቱታ በአዲስ አበባ ከተማ ሰሚ ችሎት  አያስቀርብም  በሚል ውድቅ የተደረገው ትናንት ረፋድ ነበር። ነገር ግን  የፍርድ ቤቱን ትዕዛዝን ለቂርቆስ ክፍለ ከተማ ፖሊስ መምሪያ ለማስረከብ ቢሞከርም ተቀባይ አልተገኘም  ሲል ሐቅ ሚዲያ እና ኮሚዩኒኬሽን ትላንት ባወጣው መግለጫ አስታውቆ ነበር። የክፍለ ከተማው ፖሊስ ጋዜጠኛ ተስፋለም ወልደየስን  ለፌደራል ፖሊስ የማስረከብ ፍላጎት እንዳለው  መገንዘቡንም ሐቅ ሚዲያና ኮሚኒኬሽን በመግለጫው ጠቁሞ ነበር። ተስፋለም ወልደየስ ለእስር ከተዳረገ በኋላ ፍርድ ቤት በቀረበበት ወቅት ፖሊስ  ሐሰተኛ መረጃ በማሰራጨት  እንደጠረጠረው አስታውቆ ነበር። አምነስቲ ከትላንት በስቲያ ባወጣው መግለጫ የተስፋለምን እስር አውግዞ የኢትዮጵያ ባለሥልጣናት ያለምንም ቅድመ ሁኔታ በአስቸኳይ እንዲፈቱት ጠይቆ ነበር። ተቋሙ  ይህ ክስተት ባለሥልጣናት የሰዎችን የግል ሕይወት እና አስተያየቶችን የሚከታተሉበት አሳሳቢ አዲስ እውነታን የሚያንጸባርቅ ነው። የእሱ የዘፈቀደ እስር በአገሪቷ ውስጥ ጨቋኝ ልምምዶች እየተስፋፉ መምጣታቸውን ያሳያል  ብሏል። የጋዜጠኞች መብት ተሟጋቹ ሲፒጄም በተመሳሳይ ቀን ባወጣው መግለጫ ተስፋለም ወልደየስ ያለምንም ቅድመ ሁኔታ ከእስር እንዲለቀቅ አሳስቦ ነበር። የሲፒጄ የአፍሪካ ፕሮግራም አስተባባሪ ሙቶኪ ሙሞ   ፍርድ ቤት እንዲለቀቅ ትዕዛዝ ካስተላለፈ በኋላ ተስፋለም ወልደየስ በእስር ላይ መቆየቱ የኢትዮጵያ መንግሥት ለፍትህ ሂደቶች እና የፕሬስ ነጻነት ግድየለሽ መሆኑን ያሳያል  ብለዋል። የኢትየጵያ መገናኛ ብዙኃን ባለሙያዎች ማኅበር በበኩሉ ትላንት ሐሙስ  ባወጣው መግለጫ ጋዜጠኛው የዋስ መብቱ ተጠብቆለት ከእስር እንዲለቀቅ መጠየቁ ይታወሳል። ተስፋለም ወልደየስ ከጋዜጠኝነት ስራው ጋር በተያያዘ ለእስር ሲዳረግ ይህ የመጀመሪያው አይደለም። ከሦስት ዓመት በፊት መስከረም 22/2014 ዓ.ም. በፖሊስ ታስሮ ከሶስት ቀናት በኋላ ተፈትቷል። ከዚህ በተጨማሪም ከዓመታት በፊት ከዞን ዘጠኝ ጦማሪዎች ጋር ለረዥም ጊዜ ታስሯል። ተስፋዓለም ከእስር ከወጣ በኋላ በኬንያና በኡጋንዳ ውስጥ በስደት በቆባቸው ጊዜያት ኢትዮጵያን እና የአካባቢው አገራትን የሚመለከቱ ዜና እና የተለያዩ ፊቸሮች የሚቀርቡበት  ሐበሻዊ ቃና  የተሰኘ ጋዜጣ መስርቶ ነበር። ተስፋለም በአገር ውስጥ በሰብ ሰሃራን ኢንፎርመር፣ አዲስ ፎርቹን እና በአዲስ ነገር ጋዜጦች ላይ የሠራ ሲሆን ወደ ጀርመን በመሄድ የጀርመን ድምጽ የአማርኛው ክፍል ውስጥ ሲሰራ ነበር። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/467a56d5e95b38e3f72f0c2337a25eb6.jpg</field>
<field name="sourceUrl">https://www.bbc.com/amharic/articles/cje7q0kew7do</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
