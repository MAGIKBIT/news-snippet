<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/cy8n18rn012o</field>
<field name="title">የታሰሩት የቤኒሻንጉል ጉሙዝ ክልል ምክር ቤት አባል  በቅድመ ሁኔታ እንዲፈቱ  ስምምነት ተፈረመ</field>
<field name="name">የታሰሩት የቤኒሻንጉል ጉሙዝ ክልል ምክር ቤት አባል  በቅድመ ሁኔታ እንዲፈቱ  ስምምነት ተፈረመ</field>
<field name="created">2025-06-04T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion አቶ ሰለሞን ከጠቀሷቸው አለመግባባት የፈጠሩ ጉዳዮች መካከል የፓርቲው የፖለቲካ ዘርፍ ኃላፊ እና የክልሉ ምክር ቤት አቶ ዮሐንስ መታሰር ይገኝበታል። በየካቲት መጨረሻ ያለመከሰስ መብታቸው ሳይነሳ የታሰሩት የምክር ቤት አባሉ፤ ሕዝብን ከሕዝብ የሚያነሳሳ ሐሰተኛ መረጃዎችን በማሠራጨት እና መንግሥትን በኃይል ለመጣል ከሚጥሩ አካላት ጋር ግንኙነት በመፍጠር ተጠርጥረው ፍርድ ቤት ቀርበዋል። አቶ ዮሐንስ የታሰሩት ከሌሎች ሁለት የቦዴፓ አመራር የሆኑ የምክር ቤት አባላት ጋር በመሆን የክልሉ ምክር ቤት የጸቀደቁ የሕገ መንግሥት እና አዋጅ ማሻሻያዎች እንዲታገዱ እና ተፈጻሚ እንዳይሆኑ ለሕገ መንግሥት ጉዳዮች አጣሪ ኮሚቴ አቤቱታ ካቀረቡ ከቀናት በኋላ ነበር። አቶ ዮሐንስ ከታሰሩ ከሳምንት በኋላ ያለመከሰስ መብታቸው የተነሳ ሲሆን፣ ከዚያ በኋላም በተደጋጋሚ ፍርድ ቤት ቀርበዋል። ካለፈው ሚያዝያ ወር መጨረሻ አንስቶ ግን አቶ ዮሐንስ ላይ የተከፈተው መዝገብ አልተንቀሳቀሰም። አቶ ዮሐንስ በሚያዝያ መጨረሻ ተቀጥሮ በነበረ የፍርድ ቤት ውሎ ላይ ሳይቀርቡ ቀናት ማለፉን ተከትሎ በድጋሚ ፍርድ ቤት ለመገኘት ፈቃደኛ እንዳልሆኑ ምንጮች ለቢቢሲ ተናግረዋል። ይሁንና የምክር ቤቱ በ2012 ዓ.ም. ታስረው ፍርድ ቤት ቀርበውበት የነበረ እና በነጻ የተለቀቁበት  የሊዝ መሬትን ያላግባብ የመያዝ  ክስ በድጋሚ ተቀስቅሶ ጉዳዩ በፍርድ ቤት እየታየ መሆኑንም ገልጸዋል። ከአቶ ዮሐንስ ባሻገር ሌሎች የፓርቲው አመራር እና አባላት ታስረው ተለቅቀዋል። ባለፈው ሳምንት በተደረገው ንግግር ላይ የቤኒሻንጉል ጉሙዝ ክልል መንግሥት እና የቦዴፓ አመራሮችን ካከራከሩ ጉዳዮች መካከል  የአቶ ዮሐንስ ክስ ሕጋዊ ነው ፖለቲካዊ  የሚለው አንዱ እንደነበር አቶ አመንቴ እና አቶ ሰለሞን ገልጸዋል። አቶ አመንቴ እንደሚናገሩት እሳቸው እና ቦዴፓን የወከሉ አመራሮች፤ አቶ ዮሐንስ  የፖለቲካ እስረኛ ስለሆነ ወደ ንግግር የምንገባው እሱን ያለቅድመ ሁኔታ ከፈታችሁ ነው  የሚል አቋም ይዘው እንደነበር አስረድተዋል። የምክር ቤት አባሉ የታሰሩት  በፍትህ ጥያቄ  እንደሆነ የተከራከሩት የመንግሥት አመራሮች በበኩላቸው፤  በሕግ የተጀመረው ጉዳይ በሕግ ማለቅ አለበት  የሚል አቋም ማንጸባረቃቸውን የኢትዮጵያ የፖለቲካ ፓርቲዎች የጋራ ምክር ቤት ሰብሳቢው አቶ ሰለሞን ተናግረዋል።  በእኛ በኩል የነበረው ትልቁ ዕይታ ሁለቱንም ለማቀራረብ ነው  ያሉት አቶ ሰለሞን ሁለቱም አካላት  ከጥቃቅን ነገሮች ይልቅ የሕዝቦችን መስተጋብር የሚያስተሳስር እና ትልቅ ለውጥ ሚያመጡ  ነገሮች ላይ እንዲያተኩሩ  መደረጉን አስረድተዋል።  በውይይት እየፈታን፣ እያነጋገርን፣ እነሱም እየተግባቡ ሲመጡ ወደ ስምምነት ሊገባ ችሏል  ብለዋል። በዚህም እስከ ረቡዕ ዕለት የዘለቀ ንግግር ከተደረገ በኋላ በተደረሰው መግባባት መሠረት በማግስቱ ሁለቱም አካላት ዘጠኝ ነጥቦችን የያዘ የስምምነት ሰነድ መፈራረማቸውን ገልጸዋል። የፎቶው ባለመብት  Boro Democratic-Party የምስሉ መግለጫ  የቤኒሻንጉል ጉሙዝ ክልል መንግስት እና የቦሮ ዴሞክራሲያዊ ፓርቲ የተፈራረሙት የስምምነት ሰነድ ስምምነት ላይ ከተደረሰባቸው ጉዳዮች መካከል በክልሉ ያለውን  የፖለቲካ ምኅዳር ከፍረጃ፣ ከወቀሳ እና ከክስ ነጻ ማድረስ  እንዲሁም  የፓርቲ ስምሪቶች አንዱ ፓርቲ ሌላውን ፓርቲ ከመውቀስ እንዲታቀብ  የሚሉት እንደሚገኙበት የቦዴፓ ሊቀ መንበሩ አቶ አመንቴ ተናግረዋል።  የእኛ አካባቢ የፀጥታ ስጋት የበዛበት አካባቢ ነው። ይህንን ሁኔታ ግምት ውስጥ ያስገባ፣ ብዝሃ ማኅበረሰብ የሚኖርበትም ስለሆነ እርሱንም ግምት ውስጥ ያስገባ የሚዲያ አጠቃቀም ይኑር  በሚልም በሁለቱም አካል መካል የሚታየውን  የሚዲያ አጠቃቀም ችግር  ለመፍታት ስምምነት ላይ መደረሱን አንስተዋል። በተጨማሪም የክልሉ መንግሥት እና ቦዴፓ በጋራ በመሆን እስከታች ድረስ የሚወርዱ የሕዝብ መድረኮችን ለማዘጋጀት ከስምምነት ላይ መድረሳቸውን አቶ ሰለሞን ገልጸዋል። በስምምነት ሰነዱ ላይ ተቀመጠው ዘጠነኛ ነጥብ በእስር ላይ የሚገኙትን የምክር ቤት አባል አቶ ዮሐንስ ተሰማን የሚመለከት እንደሆነ አቶ ሰለሞን እና አቶ አመንቴ ተናግረዋል። አቶ አመንቴ እንዳሉት የምክር ቤት አባሉን መፈታት በተመለከተ በክልሉ መንግሥት በኩል የነበረው አቋም  ከፖለቲካ እና ዲሞክራታይዜሽን ጋር ተያይዞ ያሉ ችግሮችን እየፈታን፣ ለውጥ እያየን፤ ለፕሮግረሳችን ጠቃሚ ሆኖ ካገኘነው እንፈታዋለን  የሚል ነበር። በዚህ ወቅት አደራዳሪዎቸ  የሁለቱምን አቋም ወደ መሃል በማምጣት ፤   ይሄ ሰው የፖለቲካ ነው፣ የሕግ እስረኛ ነው የሚለውን በዚህ ሰዓት መወሰን ይከብደናል፤ ነገር ግን ቅን ልቦና ካለ ቢያንስ አንድ ሁለት ፕሮግረሶችን አይታችሁ፤ አንድ ሁለት መድረኮችን አይታችሁ እንዲፈታ አድርጉ  በሚል እንዲግባቡ ማድረጋቸውን አስረድተዋል። ይህ ክርክር መደረጉን የሚያረጋግጡት አቶ ሰለሞን፤  የፖለቲካ ልዩነቶቻቸውም ካሉ በድርድር፣ በንግግር መፍታት እንዲችሉ፣ አብረው ለሕዝብ እንዲሠሩ የሚሉ ጉዳዮች ላይ መግባባት ችለዋል። ቀጥሎ አቶ ዮሐንስ የሚፈቱበት ሂደት ይፈጠራል ማለት ነው  ሲሉ የምክር ቤት አባሉን በተመለከተ መግባባት የተደረሰበትን ነጥብ አንስተዋል። የቦዴፓ ሊቀመንበር አቶ አመንቴ እንደሚገልጹት ስምምነት ተደረሰባቸው ነጥቦች  በተወሰነ መጠን መተግበራቸው  አቶ ዮሐንስ ለመፍታት የተቀመጠ  ቅድመ ሁኔታ  ነው።  የፖለቲካ ሁኔታውን ማስከን፣ በሁለቱ መካከል ያለውን ውጥረት መቀነስ፣ የጥላቻ ሁኔታዎችን ማስተካከል፣ ውዝግቦች አሉ እነሱን መቀነስ፣ የሚዲያ አጠቃቀሙን ማስተካል፣ የአባላት ሥነ ምግባርን ማስተካለል እነዚህ ሁኔታዎች እንደ ቅደመ ሁኔታዎች ሆነዋል ማለት ነው  ብለዋል። እነዚህ ተግባራት የሚፈጸሙት ግልጽ የጊዜ ገደብ አለመቀመጡን የሚናገሩት አቶ አመንቴ፤  በአጭር ጊዜ ውስጥ  ለማከናወን ግን መግባባት ላይ መደረሱን ገልጸዋል።  አጭር ጊዜ ማለት በእኛ መረዳት፣ በነበረው ንግግር ሳምንት ሁለት ሳምንት ብለን ነው ያነሳነው። በአጭር ጊዜ ውስጥ ለውጡን እንገመግማለን ነው የተባለው  በማለት አስረድተዋል። የክልሉ መንግሥት እና ቦዴፓ የስምምነቱን ትግበራ በተመለከተ ለአደራዳሪዎቹ ሪፖርት እንደሚያቀርቡም ሊቀመንበሩ ተናግረዋል። ቢቢሲ ስለ ተፈረመው ስምምነቱን ከክልሉ ፕሬዝዳንት አቶ አሻድሊ ሐሰን፣ ምክትላቸው አቶ ጌታሁን አብዲሳ፣ ሌላኛው ተደራዳሪ የክልሉ ፖሊስ ኮሚሽነር ሀሩን ኡመር እና ከክልሉ ኮሚዩኒኬሽን ቢሮ ኃላፊ አቶ መለስ በየነ ተጨማሪ መረጃ ለማግኘት ያደረጋቸው ጥረቶች አልተሳኩም። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/e0c0009e2efef9f0c6690475f89b7276.jpg</field>
<field name="sourceUrl">https://www.bbc.com/amharic/articles/cy8n18rn012o</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
