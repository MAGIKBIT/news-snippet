<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/cy5r0wng32lo</field>
<field name="title">በቀን ምን ያህል ውሃ መጠጣት አለብን? ውሃ በሰውነታችን ውስጥ ሲያንስ እና ሲበዛ ምን ይከሰታል?</field>
<field name="name">በቀን ምን ያህል ውሃ መጠጣት አለብን? ውሃ በሰውነታችን ውስጥ ሲያንስ እና ሲበዛ ምን ይከሰታል?</field>
<field name="created">2025-06-10T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion የጤና ባለሙያዎች ጤናን በአግባቡ ለመጠበቅ በቀን ከስድስት እስከ ስምንት ብርጭቆ ውሃ መጠጣት በቂ መሆኑን ይመክራሉ። የአውሮፓ የምግብ ደኅንነት ባለሥልጣን ለሴቶች ሁለት ሊትር እና ለወንዶች ሁለት ሊትር ተኩል መጠጣት በቂ መሆኑን ይመክራል። ይህ  ግን ከመጠጥ ብቻ ሳይሆን ምግብን ጨምሮ ከሁሉም ምንጮች የሚገኝን ውሃ ያጠቃልላል ። አብዛኞቹ ምግቦቻችን ፍራፍሬ፣ አትክልት፣ ሩዝ እና ለውዝን ጨምሮ ውሃ ይይዛሉ። ለምሳሌ ሀብሀብ 92 በመቶ ውሃ ነው። በስኮትላንድ የሚገኘው የአበርዲን ዩኒቨርሲቲ ባልደረባ የሆኑት ፕሮፌሰር ጆን ስፒክማን በ23 አገራት የሚገኙ ከ5 000 በላይ ሰዎች የውሃ አወሳሰድ መጠንን የተከታተለው ዓለም አቀፍ ጥናት አካል ነበሩ።  ዕድሜያቸው በሃያ እና ስልሳ መካከል የሚገኙ ወንዶች ምናልባት በቀን 1.8 ሊትር ያህል ውሃ ያስፈልጋቸዋል። በተመሳሳይ የዕድሜ ክልል ውስጥ የሚገኙ ሴቶች ደግሞ ከ1.5 እስከ 1.6 ሊትር ያስፈልጋቸዋል። ዕድሜያቸው 85 ገደማ የሆናቸው ደግሞ በቀን አንድ ሊትር ብቻ ያስፈልጋቸዋል  በማለት ፕሮፌሰር ስፒክማን ያብራራሉ። ነገር ግን አንድ ግለሰብ የሚያስፈልገው የውሃ መጠን እንደ የሰውነት ክብደቱ፣ እንደሚሠራው የአካል ብቃት እንቅስቃሴ መጠን፣ ዕድሜ፣ ፆታ እና የአካባቢ ሁኔታ ይወሰናል። አክለውም  አንድ ሰው ምን ያህል የውሃ መጠን ያስፍልገዋል የሚለው የሚወሰነው ምን ያህል ግዙፍ ነው በሚለው ነው  ብለዋል።  ሞቃታማ እና እርጥበት ባለበት ቦታ የሚኖሩ ከሆነ የውሃ ፍላጎትዎ በብርድ እና በደረቅ ቦታ ውስጥ ከሚኖር ሰው በጣም ከፍ ያለ ይሆናል።  አንድ ሰው ውሃ ለመጠጣት የሚያሳያው ተፈጥሯዊ ምልክት መጠማት ነው። የሽንት ቀለም ሌላው ጥሩ በቂ ውሃ ማግኘታችን እና አለማግኘታችንን ጠቋሚ ነው። ፈዛዛ ቢጫ በቂ ውሃ ማግኘታችንን ሲያመለክት፣ ደማቅ ቢጫ ደግሞ የውሃ እጥረት በሰውነታችን ውስጥ መኖሩን ያመለክታል። ከዚህ በተጨማሪ ማስመለስ ወይም ተቅማጥ ካለዎት ብዙ ፈሳሽ መጠጣት ይኖርብዎታል። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/9eef1dea6c56795533e21f5a9dee8c5b.jpg</field>
<field name="sourceUrl">https://www.bbc.com/amharic/articles/cy5r0wng32lo</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
