<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/c39xe1rz8dro</field>
<field name="title">በዓለም ዙሪያ የሚሊዮኖችን ቀልብ ሰቅዘው የያዙት የአንድ ደቂቃ የቻይና ድራማዎች</field>
<field name="name">በዓለም ዙሪያ የሚሊዮኖችን ቀልብ ሰቅዘው የያዙት የአንድ ደቂቃ የቻይና ድራማዎች</field>
<field name="created">2025-06-09T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion ተመልካች በፍቅር የሚንሰፈሰፍላቸውን እነዚህን ድራማዎች የሚሠሩ ኩባንያዎችን አብጠርጥረው የሚፈትሹ የቻይና ባለሥልጣናት አልጠፉም። በየካቲት ወር ከ1200 በላይ አጭሬ ድራማዎች ከቻይና መተግበሪያዎች ላይ እንዲወርዱ ተደርገዋል። ይህ በቻይና የቲክቶክ አቻ ከሆነው  ዶዩን  ላይ ጭምር የሆነ ነው። የአጭር አጭር ድራማዎች  አዲሶቹ ቻናሎች እሴቶቻችንን በሚያሳድጉ እና በሚያሰፉ ነገሮች ላይ ማተኮር አለባቸው  ብሏል የቻይና ብሔራዊ የሬድዮ እና የቴሌቪዥን አስተዳደር።  ወሲብ እና አመጽ ቀስቃሽ  የሆኑ ነገሮችን ከማገድ ባለፈ  ፀያፍ እና የማይመጥኑ  የተባሉትም ጭምር በመንግሥታዊው ተቆጣጣሪ አካል እንዲስተካከሉ ይደረጋል። ሳንሱር የሚያደርገው አካል  ፀያፍ  ላለው ጉዳይ ግን ግልጽ ብያኔ ያላስቀመጠ ቢሆንም፤ አንድ ቢሊየነር የኩባንያ ባለቤት ከጽዳት ሠራተኛው ጋር ወይንም ከአማቹ ጋር ፍቅር ሲወድቅ በአማቹ የሚሰነዘረው ስድብን ግን ተገቢ ያልሆነ በሚል እንዲስተካከል አድርጎ ያውቃል። በዩናይትድ ኪንግደም በሚገኘው ኬንት ዩኒቨርስቲ መምህር የሆኑት ኦስካር ዞሁ የአጭር አጭር ድራማዎች በፍጥነት ከተስፋፉ በኋላ የቻይና የሳንሱር መቀስ ከፍጥነታቸው አንጻር እነሱ ላይ ለመድረስ  እያለከለከ ነው  ብለዋል።  ኢንዱስትሪው አዲስ ነው፤ ስለዚህ ሳንሱሩም እንደዚሁ፤ ስለዚህ ሁሉም ሥርዓት ከኋላቸው እያዘገመ ነው።  ባለፈው ኅዳር ወር ላይ ከዶዩን አንዲወርድ የተደረገው ተከታታይ ድራማ  የዓለማችን ሐብታም አባቴ ነው  ይሰኛል ርዕሱ። ድራማው  ቁሳዊነትን ሰባኪ እንዲሁም አባካኝ እና ቅንጡ ሕይወትን አበረታች  ነው በሚል ነው ከመተግበሪያው ላይ የወረደው። ይሁን አንጂ ተመሳሳይ ጭብጥ እና ሴራ ያላቸው ሌሎች ድራማዎች በቻይና በሚታዩ መተግበሪያዎች ላይ አሁንም አሉ። ድራማው በቻይና በ2023 ከተለቀቀ በኋላም ወደ እንግሊዝኛ የተተረጎመ ሲሆን፣ በዩቲዩብ ላይ 4 ሚሊዮን ተመልካቾችን ማግኘት ችሏል። በጣም ዝነኛ ከመሆኑ የተነሳ ድራማውን የሠራው ኩባንያ ባለፈው ዓመት በጃፓን ገበያ ለማስፋት በሚል በጃፓንኛ ቋንቋ ተደግሞ ሠርቶታል። ከጃፓን ባሻገር ኢንዶኔዢያ፣ ታይላንድ፣ ማሌዢያ የኩባንያው የገበያ መዳረሻዎች መሆናቸውን እና እንደ አገሩ ሁኔታ ድራማዎችን እንደሚሠሩ የኩባንያው የበላይ ኃላፊ ሊኡ ዢን ሎንግ ተናግረዋል። ሌላ  ሪልሾርት  የተሰኘ ኩባንያ በበኩሉ የላቲን አሜሪካ ተዋንያንን በመጠቀም በርካታ ድራማዎችን በስፓኒሽ ቋንቋ ሠርቷል።  ለመጨረሻ ጊዜ ሳመኝ  የተሰኘው ድራማ ማስታወቂያው ብቻ በኢንስታግራም እና በቲክቶክ ላይ ሚሊዮኖች ተመልክተውታል። እንደ  ሴንሰር ታወር  መረጃ አሜሪካ አትራፊ የገበያ መዳረሻ ብትሆንም በ2025 የመጀመሪያ ሦስት ወራት ብቻ በላቲን አሜሪካ 100 ሚሊዮን የመተግበሪያው ተጠቃሚዎች ተገኝተዋል። በደቡብ ምሥራቅ እስያ ደግሞ ይህ ቁጥር 87 ሚሊዮን ደርሷል። የቻይና የመረጃዎች ምርምር ኩባንያ  ዳታአይ  እንደሚለው ኩባንያዎቹ ወደ መካከለኛ ምሥራቅ እና አፍሪካ ለመግባት ገበያውን እያጠኑ ናቸው። አንዲት በካሜሮን የምትኖር የአጭር አጭር ድራማዎች አድናቂ የቻይና አጭሬ ድራማዎችን ማስታወቂያ በማኅበራዊ ሚዲያ ላይ በ2023 ካየች በኋላ መከታተል እንደ ጀመረች ትናገራለች። ባለፈው ዓመት ብቻ 60 ተከታታይ ክፍሎችን አይቻለሁ፣ በአጭሩ  ተለክፌያለሁ። ያንን ማለት ብቻ ነው የምችለው  ትላለች። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/7d499e0a2ab4e5a1c2f3866823047d37.png</field>
<field name="sourceUrl">https://www.bbc.com/amharic/articles/c39xe1rz8dro</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
