<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/live/cpqerwevgv7t</field>
<field name="title">ኢራን ለእስራኤል ጥቃት አጸፋዊ ሚሳኤሎችን ወደ ቴልአቪቭ አስወነጨፈች</field>
<field name="name">ኢራን ለእስራኤል ጥቃት አጸፋዊ ሚሳኤሎችን ወደ ቴልአቪቭ አስወነጨፈች</field>
<field name="created">2025-06-14T00:00:00Z</field>
<field name="desc">ቻይና እስራኤል በኢራን ላይ የምትፈጽመውን ጥቃት አወገዘች የፎቶው ባለመብት  Getty Images እስራኤል “በኢራን ሉዓላዊነት፣ ደህንነት እና የግዛት አንድነት ላይ ጥሰት እየፈጸመች ነው” ስትል ቻይና ጥቃቱን አወገዘች። ቻይና የእስራኤልን ጥቃት ያወገዘችው በተባበሩት መንግሥታት የጸጥታው ምክር ቤት በተጠራው የቅዳሜ፣ ሰኔ 7/ 2017 ዓ.ም አስቸኳይ ስብሰባ ላይ በተወካይዋ ፉ ኮንግ በኩል ነው። ቻይና የአሁኑ ጥቃት በኢራን የኒውክሌር ድርድር ላይ የሚያሳድረው አሉታዊ ተጽእኖ “ከፍተኛ ስጋት አሳድሮብኛል” ስትል ነገሮች ከዚህ በበለጠ እንዳይከፉ  እስራኤል ሁሉንም ወታደራዊ እርምጃዎችን በአስቸኳይ እንድታቆም አሳስባለች። የቻይና የተመድ ተወካይ በተጨማሪ ኢራን “የኑክሌር ጦር መሳሪያን ያለመስፋፋት ስምምነት ፈራሚ በመሆኗ የኒውክሌር ኃይልን በሰላማዊ መንገድ የመጠቀም መብቷ ሙሉ በሙሉ ሊከበርላት ይገባል” ብለዋል። ቻይና በኃይል እና መሰረተ ልማቶች የኢራን ቁልፍ አጋር ናት። ከጥቂት ወራት በፊትም የኢራን እና የሩሲያ ምክትል የውጭ ጉዳይ ሚኒስትሮች የተሳተፉበት በኢራን የኒውክሌር ጉዳይ ላይ የመከረ ውይይትን አዘጋጅታ ነበር። አገራቱ በኢራን ላይ የተጣለው ማዕቀብ እንዲነሳ አሳስበዋል። ከ 59 ደቂቃዎች በፊት እስራኤል በኢራን ላይ የምትፈጽመውን ጥቃት መቀጠሏን ጦሯ አስታወቀ የፎቶው ባለመብት  Getty Images የእስራኤል መከላከያ ኃይል በኢራን ኢላማዎች ባላቸው ላይ የአየር ጥቃቱን መቀጠሉን አስታወቀ። መከላከያው በቴሌግራም ባወጣው አጭር መግለጫ “የእስራኤል ኃይል በኢራን ውስጥ ያሉ ስጋቶችን ለማስወገድ ኢላማ ባደረጋቸው ይዞታዎች ላይ ጥቃቱን ቀጥሏል” ብሏል። መግለጫው የተለጠፈው የአየር ጥቃቶችን ከሚያሳይ ቪዲዮ ጋር ነው። እስራኤል በኢራን የኒውክሌር ይዞታዎችን እንዲሁም የጦር አዛዦች ላይ ጥቃት ፈጽማ ሶስት የኢራን ወታደራዊ አዛዦችን ከገደለች በኋላም በጥቃቷ ቀጥላለች። ኢራን ቅዳሜ ማለዳ በእስራኤል ላይ ሚሳኤሎችን አስወንጭፋለች። ከ 1 ሰአት በፊት የቀጠለው የእስራኤል ጥቃት እና የኢራን አጸፋ የፎቶው ባለመብት  REUTERS/Ronen Zvulun የምስሉ መግለጫ  ከቴል አቪቭ አቅራቢያ በኢራን ጥቃት የደረሰ ጉዳት እስራኤል በኢራን ላይ ጥቃት በመክፈት የጀመረችው ፍጥጫ አርብ ለቅዳሜ አጥቢያ ሌሊትም ቀጥሏል። በሁለቱም አገራት ውስጥ የአየር ጥቃቶች እና ፍንታዳታዎች መከሰታቸው ተዘግቧል። ኢራን የአጸፋ ሚሳዔሎችን ወደ እስራኤል በመተኮሷ በቴል አቪቭ እና ኢሩሳሌም ውስጥ የአየር ጥቃት ማስጠንቀቂያ ደወሎች እና ሲሰሙ ቴህራን ውስጥ ፍንዳታዎች ተሰምተዋል። የኢራን የበላይ መሪ አያቶላህ ኻሜኒ እስራኤል በአገራቸው ላይ ለፈጸመችው ጥቃት “ከባድ አጻፋ” እንሚጠብቃት ዝተዋል። ኢራን ወደ እስራኤል በተኮሰቻቸው ሚሳዔሎች ተጎድተዋል የተባሉ 40 ያህል ሰዎች ወደ ሆስፒታል መግባታቸው እና ከመካከላቸውም ሁለቱ በጽኑ መጎዳታቸው ተዘግቧል። የኢራን አብዮታዊ ዘብ እንዳለው በእስራኤል ላይ ባለስቲክ ሚሳዔሎችን ሲተኩስ፣ የእስራኤል ጦር ሠራዊት ደግሞ ሚሳዔሎቹን ማክሸፉን አስታውቋል። በተባበሩት መንግሥታት የኢራን መልዕክተኛ በእስራኤል ጥቃት ከፍተኛ ወታደራዊ አዛዦችን ጨምሮ 78 ሰዎች መገደላቸውን እና ከ320 በላይ የሚሆኑ ደግሞ መቁሰላቸውን አስታውቀዋል። አሜሪካ እስራኤልን በመደገፍ ስትቆም፣ ቻይና እና ቱርክ የእስራኤልን ድርጊት በማውገዝ አቋማቸውን ገልጸዋል። የተባበሩት መንግሥታት እና ሌሎች አገራት ደግሞ ኢራን እና እስራኤል ግጭቱን ከሚያባብሱ እርምጃዎች እንዲቆጠቡ ጥሪ አቅርበዋል። </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/d28f1c46932b91bca07e2e48e2cfb51b.jpg</field>
<field name="sourceUrl">https://www.bbc.com/amharic/live/cpqerwevgv7t</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
