<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/ce8114x4l02o</field>
<field name="title">ተመራማሪዎች የወፍ ጉንፋን ቀጣዩ የዓለማችን ወረርሽኝ ይሆናል ብለው ለምን ሰጉ?</field>
<field name="name">ተመራማሪዎች የወፍ ጉንፋን ቀጣዩ የዓለማችን ወረርሽኝ ይሆናል ብለው ለምን ሰጉ?</field>
<field name="created">2025-05-21T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion የወፍ ጉንፋን (በርድ ፍሉ) ለ100 ዓመታት ያህል በዶሮዎች እና በዱር አእዋፋት ዘንድ የኖረ ተላላፊ በሽታ ነው። ቫይረሱ አየር ወለድ በሽታ እንደመሆኑ ከላም ወደ ላም አይተላለፍም፤ ከዚህ ይልቅ የወተት አመንጪ እጢዎቻቸውን አጥቅቷል። ሳይንቲስቶች ቫይረሱ ወደ ላሞቹ የተላለፈው በወተታቸው በኩል መሆኑን ይናገራሉ ። በዩናይትድ ስቴትስ የእንስሳት ሳይንስ ምርምር ማዕከል ባልደረባ ዶክተር ቶማስ ፒኮክ  በተበከለ የወተት ማሽን አማካኝነት የተላለፈ ይመስላል  ብለዋል። የወፍ ጉንፋን ለ100 ዓመታት ያህል የቆየ የዶሮ እና የዱር አእዋፋት ተላላፊ በሽታ ነው። በመጋቢት 2025 መገባደጃ ላይ፣ በሰሜን እንግሊዝ ውስጥ በዮርክሻየር በሚገኝ አነስተኛ እርሻ አንዲት በግ የወፍ ጉንፋን እንዳለባት ታወቀ። እርሻው አንድ ላይ ተቀላቅለው የሚውሉ የበግ እና የዶሮ እርባታ ነበረው። የዓለም ጤና ድርጅት በ24 አገራት ቢያንስ 954 ሰዎች በኤች5ኤን1 አቪያን ፍሉ ሲያዙ ከእነዚህም ውስጥ 464 ያህሉ ሞተዋል ሲል አስታውቋል። በበሽታው የተያዙት ሰዎች በቫይረሱ ከተጠቁ ወፎች እና ሌሎች ፍጥረታት ጋር የቅርብ ግንኙነት ነበራቸው ተብሏል። በሰኔ ወር መጀመሪያ ላይ በሜክሲኮ ውስጥ የ59 ዓመት እድሜ ያለው ጎልማሳ ከዚህ በፊት በሰዎች ላይ ተመዝግቦ በማያውቅ ሌላ ዓይነት የወፍ ጉንፋን (ኤች 5ኤን2) ተጠቅቶ ሞቷል። በሜክሲኮ ውስጥ በአንዳንድ የዶሮ እርባታዎች ላይ ወረርሽኞች ቢኖሩም ግለሰቡ ግን እንዴት እንደያዘው ግልጽ መረጃ የለም። የዓለም ጤና ድርጅት የሰው ልጅ በበሽታው ከተያዙ እንስሳት ጋር በእርባታ እና በእርድ ወቅት የሚኖረው ንክኪ ወይም በበሽታው በተያዙ እንስሳት የሰውነት ፈሳሽ የተበከሉ ነገሮችን በመንካት ለወፍ ጉንፋን ሊጋለጥ እንደሚችል ገልጿል። እንደ የአሜሪካ የበሽታ መቆጣጠሪያ እና መከላከያ ማእከል (ሲዲሲ) ቫይረሱ መለስተኛ ጉንፋን መሰል ምልክቶችን የሚያስከትል ሲሆን፣ ለሞት የሚያጋልጡ እንደ ሳምባ ምች ያሉ ከባድ ሕመሞችንም ሊያመጣ ይችላል። ሰዎች በወፍ ጉንፋን ሊያዙ ይችላሉ? ከእንስሳት ወደ ሰው የሚተላለፍ በሽታ ወደ ወረርሽኝ የመቀየር እድሉ ከሰው ወደ ሰው መተላለፍ ይችላል ወይ በሚለው ላይ የተመሰረተ ነው። እስካሁን ድረስ የወፍ በሽታ ከሰው ወደ ሰው አይተላለፍም። ባለፈው ሚያዚያ ወር በዶሮ እርባታዎች ላይ 59 ጊዜ በሽታው ተቀስቅሷል። የዓለም የጤና ድርጅት የእንስሳት ጤና መረጃ መሰረት በአሜሪካ፣ አውሮፓ እና እስያ 44 ጊዜ በወፎች እና በአጥቢ እንስሳት በሽታው ተከስቷል። ከታኅሳስ 2017 ዓ.ም. ወዲህ በአሜሪካ፣ ዩኬ፣ ሕንድ፣ ሜክሲኮ፣ ኮሎምቢያ እና ቬትናም ኤች5ኤን1 ቫይረስ የተያዙ ሰዎች ተገኝተዋል። ለአስርት ዓመታት የወፍ በሽታ በሰዎች ላይ አነስተኛ ችግር የፈጠረ በአብዛኛው የወፍ ቫይረስ ሲሆን፤ አሁን ግን ለአጭር ጊዜ የሚቆይ በተለያዩ የእንስሳት ዝርያዎች እየዘለለ ያለ ቫይረስ ነው።  ቫይረሱ በመለወጥ እና በመላመድ የሚታወቅ ነው  ያሉት ዶ/ር ሪቨርስ፤ ለረጅም ጊዜ በስርጭት የሚቆይ ከሆነ ለመላመድ በርካታ መንገዶችን ያገኛል ሲሉ አስጠንቅቀዋል። ወፎች ዓለም አቀፍ ድንበሮችን የማይለዩ በመሆናቸው ተመራማሪዎች በፀደይ የወፎች እንቅስቃሴ በሽታው ሊኣገርሽ ይችላል የሚል ስጋት አላቸው። የፎቶው ባለመብት  Getty Images ክትባት አለ? ሰዎችስ መከተብ ይችላሉ? እንስሳትን መከተብ አወዛጋቢ ነው። ስኬታማ ክትባት ከባድም ነው። ክትባቶች ተሽጠው የሚያልቁ ሲሆን፤ ይህም አንዳንድ አርሶ አደሮች በከፊል እንዲከትቡ እንደሚያደርግ ተመራማሪዎች ይናገራሉ።  ለምሳሌ ፈረንሳይ ዳክዬዎችን  ትከትባለች፤ ይህም ተላላፊ በሽታዎችን ዝቅ አድርጓል። በቀጠናው ስርጭቱን ቀንሶታል  ይላሉ ዶ/ር ሙኒር ኢቅባል የተባሉ ባለሙያ። የተከተቡ ወፎች ቫይረሱን በመያዝ ለሌሎች ወፎች ማስተላለፍ ይችላሉ። በአሜሪካ እና በሌሎች አገራት መንግሥታዊ ተቋማት የአቪያን ቫይረስ ክትባት ሚሊዮን ብልቃጦችን ለሰዎች ሲሉ እያከማቹ ነው።  በከፍተኛ ስጋት አካባቢዎች ብቻ ጥቅም ላይ የሚውሉ ናቸው፤ ስለዚህ ከእንስሳት ጋር የቅርብ ንክኪ ላላቸው ሠራተኞች  ሲሉ ዶ/ር ካን ተናግረዋል።  የኢንፍሉዌንዛ ቫይረስ ወረርሽኝ የሚሆን ከሆነ የቫይረሱ ዓይነት ተወስዶ ክትባት በማዳበር በሰፊው ማምረት  ይቻላል  ሲሉ አክለዋል። ክትባት ማምረት ጊዜ የሚጠይቅ ሲሆን አሁን የተከማቸው ክትባት ለአጭር ጊዜ የሚቆይ መፍትሔ ነው ብለዋል። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/9960c227045ee0d10b71ae17cf01fc30.jpg</field>
<field name="sourceUrl">https://www.bbc.com/amharic/articles/ce8114x4l02o</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
