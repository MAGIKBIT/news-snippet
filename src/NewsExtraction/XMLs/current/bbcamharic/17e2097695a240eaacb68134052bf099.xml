<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/c937x503nrko</field>
<field name="title">ጉግል ለምን ‘ማንበብ የምንፈልገውን’ መረጃ አዘውትሮ ያቀርብልናል?</field>
<field name="name">ጉግል ለምን ‘ማንበብ የምንፈልገውን’ መረጃ አዘውትሮ ያቀርብልናል?</field>
<field name="created">2025-06-10T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion ጉግል ስለ ፖለቲካም የሚሰጣቸው ምላሾች ተቃርኖ ያላቸው ናቸው። ባለሙያዋ እንደሚሉት፣ ጉግል ሰዎች የሚፈልጉትን መረጃ ተከትሎ ያንን የሚያጠናክር ተጨማሪ መረጃ ይሰጣል። ጉግል የሚሰጠው መረጃ የተዛባ እንዳልሆነ ይገልጻል። መረጃው ሰዎች በሚፈልጉት ላይ የተመሠረተ ቢሆንም ሚዛናዊ መሆኑን ያስረዳል። ባለሙያዎች ግን ጉግል ሚዛናዊነቱን የጠበቀ አይደለም ይላሉ። “ሰዎች የሚፈልጉትን መረጃ መነሻ አድርጎ ማንበብ የሚፈልጉትን ያቀርባል” ሲሉ ሳራ ፕሬስች ይከራከራሉ። ለዚህ የጉግል ምላሽ “እንደ መረጃ ማሰሻ ተቋም፣ ሰዎች ለሚፈልጉት ነገር በቂ መረጃ እናቀርባለን” የሚል ነው። ከተለያዩ ድረ ገጾች የተውጣጡ እና ለሰዎች ጠቃሚ ናቸው የተባሉ መረጃዎችን እንደሚያቀርብ ጉግል ይገልጻል። ጉግል መረጃ የማቅረብ ኃላፊነቱን በአግባቡ እየተወጣ እንደሆነ ይከራከራል። ቃል አቀባዩ “ሰዎች የሚፈልጉትን መረጃ ብቻ ጉግል ያቀርባል የሚለውን ሐሳብ ገለልተኛ ተመራማሪዎች ውድቅ አድርገውታል” ይላሉ። ተጠቃሚዎች የሚፈልጉትን መረጃ ብቻ ማቅረብ የሚለው ሐሳብ ‘filter bubbles’ አልያም ‘echo chambers’ በሚሉ ርዕሶች ዋነኛ መነጋገሪያ አጀንዳ ሆኗል። ተባባሪ ፕሮፌሰር ቫሮል ካይሀን በሠሩት ጥናት፣ መረጃ ማሰሻዎች ሰዎች ያላቸውን ዕሳቤ የሚያጠናክር መረጃ ያቀርባሉ? በሚለውን ፈትሸዋል። በበይነ መረብ የምናየው መረጃ የፖለቲካ አቋማችንን ጨምሮ ዕሳቤያችን ላይ ተጽዕኖ እንደሚያሳድር መረጃዎች ይጠቁማሉ። የጉግል ቃል አቀባይ እንደሚሉት፣ በ2023 የተሠራ ጥናት እንደሚጠቁመው፣ ሰዎች ለአስተሳሰባቸው ቅርብ የሆነ መረጃ የሚያነቡት ጉግል ስላቀረበላቸው ሳይሆን ምርጫቸው ስለሆነ ነው። ሰዎች የሚያምኑበትን ነገር የሚያጠናክር መረጃ ይፈልጋሉ ሲሉ ያስረዳሉ። ሆኖም ግን ጉግልም ገለልተኛ እና ሚዛናዊ መረጃ ብቻ ያቀርባል ማለት እንዳልሆነ ጥናቱ ያሳያል። ጉግል በየሰከንዱ 6.3 ሚሊዮን ጥያቄዎች እንደሚያስተናግድ አንድ ጥናት ያሳያል። በአንድ ቀን ውስጥ ዘጠኝ ቢሊዮን ገደማ ጥያቄዎች ይቀርቡለታል ማለት ነው። ዋነኛ በኢንተርኔት ላይ የሚደረገው እንቅስቃሴ መነሻ ጉግል ነው። ጉግል መጀመሪያ ላይ ከሚያቀርባቸው አምስት ድረ ገጾች በዘለለ ብዙዎች አይመለከቱም። የጉግል ተጠቃሚዎችን የዓይን እንቅስቃሴ መነሻ በማድረግ የተሠራ ጥናት እንደሚጠቁመው፣ በርካቶች ጉግል መነሻ ላይ ከሚሰጠው መረጃ አልፈው አይሄዱም። በበርሊን፣ ጀርመን መምህርት የሆኑት ሲልቪያ ክኖብሎች-ዌስትሪክ እንደሚሉት፣ ጉግል የሚያቀርባቸው መረጃዎች ውስንነት የሰዎችን ምርጫ ይገድባል። ይሄንን በተመለከተ ቢቢሲ ለጉግል ጥያቄ ቢያቀርብም ምላሽ አላገኘም። የፎቶው ባለመብት  Serenity Strull/ BBC  ኦልሶአስክድ  የተባለው ድርጅት ድረ ገጾች በጉግል ላይ የተሻለ ተነባቢነት እንዲኖራቸው ይሠራል። የዚህ ድርጅት መሥራት ማርክ ዊልያምስ-ኩክ እንደሚሉት፣ መረጃ ማሰሻዎች ያላቸውን ውስንነት ተጠቃሚዎች አይገነዘቡም። የጉግል ሠራተኞች ስለ መረጃ ማሰሻው የተለዋወጧቸውን መረጃዎች ይፋ በማድረግ ጉግልን ማመን እንደማይቻል በአሜሪካ ክስ ተመሥርቷል። አንድ የጉግል መሃንዲስ “ሐሰተኛ ሰነዶችን እናቀርባለን” ሲል እአአ በ2016 የጻፈው እንደ ማስረጃ ቀርቧል። “በቀን ውስጥ ቢሊዮን ጊዜ ሰዎች መረጃ እንድንሰጣቸው ይጠይቃሉ። እኛ የምንከተለው ሰዎችን ሳይሆን ሰነዶችን ነው። ጥሩ ምላሽ ያገኘ ሰነድ ጥሩ ነው ብለን እንወስዳለን። ጉግል የሚሠራው እንደዚያ ነው። በቀጣይ መረጃ የሚፈልግ ሰው የሚያገኘው መረጃ መነሻው ቀድሞ የታሰሰ መረጃ ነው” በማለትም የድርጅቱ ሠራተኞች ጽፈዋል። ሰዎች በአንድ መረጃ ደስተኛ ሲሆኑ ጉግል መረጃውን ወደፊት ገጹ ይወስደዋል ማለት ነው። የጉግል ቃል አቀባይ እንደሚሉት፣ ይህ በ2016 የወጣው መረጃ ማሻሻያ ተደርጎበታል። ሆኖም ግን የጉግል መሠረታዊ አሠራር አልተለወጠም። ጉግል ሰዎች የሚወዱትን ለመገመት ይሞክራል። ያንንም መረጃ ያቀብላል። አጥኚዎች እንደሚሉት፣ ጉግል ጥያቄ ሲጠየቅ ከጉዳዩ ጋር የተያያዙ ማስታወቂያዎችን ሊያቀርብም ይችላል። ተጠቃሚዎች ጉግል ያለውን ውስንነት በመረዳት መረጃ የሚያገኙበትን መንገድ እንዲያስተካክሉ ይመክራሉ። ጉግል ቴክኒካዊ ውስንነቶቹን ለመቅረፍ እንደሚሠራ ቃል አቀባዩ ይናገራሉ። ጉግል ስለሚሰጣቸው መረጃዎች የተሻለ ግንዛቤ እንዲኖር በሚል ስለ መረጃዎች ማብራሪያ የሚገኝበት መንገድ አመቻችቷል። ከላይ የተጠቀሱትን ሁለት ምሳሌዎች ብንወስድ፣ ጉግል ስለ ካማላ ሃሪስ እንዲሁም በቡና እና በደም ግፊት መካከል ስላለው ትስስር የሚሰጠው መረጃ ወደ ሌሎች ድረ ገጾች የሚመራ ብቻ ሳይሆን ለጥያቄዎቹ ጉግል ያለውን መልስ የሚያስቀምጥም ጭምር ነው። ማርክ ዊልያምስ-ኩክ እንደሚሉት፣ ጉግል መረጃዎቹን በራሱ መስጠት መጀመሩ የተለየ አካሄድ ተደርጎ ይወሰዳል። ጉግል መረጃ የሚሰጠው ወይም ምላሽ የሚሰጠው በየትኞቹ ሁኔታዎች ውስጥ እንደሆነ በግልጽ የተቀመጠ ነገር የለም። ባለሙያዎች እንደሚሉት፣ በዓለማችን ከፍተኛ ገንዘብ የሚያገኘው የመረጃ ማሰሻ የሆነው ተቋም ጉግል፤ ሰዎች ማግኘት ያለባቸውን መረጃ መወሰኑ ለብዙዎች ምቾች የሚሰጥ ነገር አይደለም ሲሉ ተባባሪ ፕሮፌሰር ቫሮል ካይሀን ይናገራሉ። “ይሄንን ማስተካከል ያለበት ጉግል ነው? ጉግልስ ይህንን ያስተካክላል ብለን ማመን እንችላለን? ሊስተካከል የሚችስ ነው? የሚሉትን ጥያቄዎች ለመመለስ ከባድ ነው። አንድ ማለት የምችለው ነገር ጉግል ችግሩን ለመፍታት እያደረገ ያለው በቂ አይደለም” ይላሉ። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/b957be508a1271b6c93f4045de281682.png</field>
<field name="sourceUrl">https://www.bbc.com/amharic/articles/c937x503nrko</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
