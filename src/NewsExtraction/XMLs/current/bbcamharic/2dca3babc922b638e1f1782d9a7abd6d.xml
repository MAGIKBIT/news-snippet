<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/crk2jmgj15ro</field>
<field name="title">ደንበኞች የሚፈልጉትን አንስተው በታማኝነት ከፍለው የሚገለገሉበት ጠባቂ አልባ ሱቆች</field>
<field name="name">ደንበኞች የሚፈልጉትን አንስተው በታማኝነት ከፍለው የሚገለገሉበት ጠባቂ አልባ ሱቆች</field>
<field name="created">2025-06-01T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion አንዳንዶች እንደሚሉት አዲሱ ትውልድ በተለምዶ  3ዲ  የተባለውን ሥራ መሥራት አይፈልግም። ይህ ሥራ የሚያቆሽሽ፣ አደገኛ፣ ከባድ እና ብዙ የሚጠይቅ ነው ብሎ ያምናል። እነዚህ ሥራዎች ፋብሪካዎችን፣ ግብርና እና የሸቀጥ ንግድ ሥራዎችን የሚመለከቱ ናቸው። እነዚህ ሥራዎች ተፈላጊነታቸው እየቀነሰ መጥቷል።  ወጣቱ ትውልድ ከተማ መኖር ነው የሚሻው። የራሱን ሥራ መፍጠር እንጂ ተቀጣሪ ሆኖ መኖር አይፈልግም። አሊያም ደህና ደሞዝ የሚከፍል የቴክኖሎጂ ሥራን ይመርጣል  ይላሉ ቾ ጁንግ-ሁን። ቾ የገዥው ፒፕልስ ፓርቲ አባል ሲሆኑ የትምህርት ቋሚ ኮሚቴ ውስጥም አሉበት።  እኔ እንደ ሌሎቹ ሕግ አውጪዎች አዲሱን ትውልድ መውቀስ አልፈልግም። የመረጠውን ነው የሚያደርገው። ቁጥሮች እንደሚያሳዩት በሚመጡት ዓመታት የሰው ኃይል እጥረት ይጠብቀናል። ከወዲሁ ውሱን የሆነውን የሰው ኃይል በጥንቃቄ ማከፋፈል አለብን  ይላሉ። የኮሪያ ምጣኔ ሀብታዊ ጥናት ማዕከል እንደሚለው በሚቀጥሉት 20 ዓመታት 43 በመቶ ሥራዎች በማሽን ይተካሉ። ኩዎን ሚን-ጃይ ብራውኒ የተባለው የሠው አልባ ሱቆች አስተዳዳሪ የሆነው ድርጅት ኃላፊ ነው። ኩባንያውን ያቋቋመው ኮቪድ ማብቃት ሲጀምር ገደማ ነው።  ሠራተኛ አልባ የሆኑ የልብስ ማጠቢያ፣ አይስ ክሪም፣ ሸቀጣ ሸቀጥ፣ ካፌ እና ኤሌክትሮኒክ ሲጋራ ሱቆችን እናስተዳድራለን  ሲል ለቢቢሲ ይናገራል። ምንም እንኳ ሱቆቹ ሠራተኛ አልባ ቢሆኑም ዕቃዎች ሲያልቁ መተካት፣ ማፅዳት እና ሌሎች ሥራዎችን ማከናወን ይጠበቃል። የኩዎችን ኩባንያ እኒህን ሥራዎች ያከናውናል።  ይህንን ሥራ የሚሠሩ ሠራተኞች አሉን። የሱቆቹ ባለቤት ስለዚህ ጉዳይ ማሰብ አይፈልጉም። በወር 100 አሊያም 200 ዶላር ቢከፍሉን ይመርጣሉ።  ኩዎን ሥራውን ሲጀምር ሁለት ሱቆች ነበር የሚያስተዳድረው። አሁን ከ100 በላይ ሱቆችን ያስተዳድራል። ጥቂት ስርቆት ደቡብ ኮሪያ በጣም ጥቂት የስርቆት ወንጀል ከሚፈጸምባቸው አገራት መካከል ናት። ለዚህም ነው ሰው አልባ ሱቆች ስኬታማ የሆኑት።  አንዳንድ ሰዎች ሳይከፍሉ ረስተው ይወጣሉ። ነገር ግን በኋላ ደውለው ይከፍሉኛል። ስለ ሌሎች ሱቆች ባላውቅም ወጣት ደንበኞች ዋሌታቸውን እና ስልካቸውን ጠረጴዛ ላይ ትተው ነው የሚንቀሳቀሱት  ይላል ኪም። ነገር ግን በስርቆት ምክንያት ኪሳራ ሊመጣ እንደሚችል አይክድም። ቢሆንም ስርቆት የተለመደ ስላልሆነ የሚያሰጋ አይደለም። የቴክኖሎጂ መራቀቅ እንደ ሹፍርና ያሉ ሥራዎችን ከጥቅም ውጪ እንደሚያደርጋቸው ይታመናል። ደቡብ ኮሪያ ለረዥም ጊዜ ያቀደችውን የሁለት በመቶ የምጣኔ ሀብት ዕድገት ለማስቀጠል በአውሮፓውያኑ 2032 ዓመት 890 ሺህ ተጨማሪ የሰው ኃይል ያስፈልጋታል። የሠራተኛ ማኅበራት እና ሕግ አውጪዎች ይህ ቢያሰጋቸውም እንደ ኪም ያሉ የሠራተኛ አልባ ሱቆች ባለቤቶች ግን ይህ መልካም አጋጣሚ ነው ይላሉ። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/536e2820aacd00bb85250a350e967621.jpg</field>
<field name="sourceUrl">https://www.bbc.com/amharic/articles/crk2jmgj15ro</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
