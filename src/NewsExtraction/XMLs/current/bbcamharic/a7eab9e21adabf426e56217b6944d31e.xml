<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/c93y1pp5qxjo</field>
<field name="title">ዓለማት ለምን እና እንዴት እንደተፈጠሩ ለማወቅ እየጣሩ ያሉት የ30 አገራት ሳይንቲስቶች</field>
<field name="name">ዓለማት ለምን እና እንዴት እንደተፈጠሩ ለማወቅ እየጣሩ ያሉት የ30 አገራት ሳይንቲስቶች</field>
<field name="created">2025-05-28T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion አጽናፈ ዓለም (ዩኒቨርስ) ሲፈጠር ሁለት ዓይነት ቅንጣቶች ተፈጠሩ። የትኛው ከዋክብት፣ ፕላኔቶች እና በዙሪያችን ያሉ ሁሉም ነገሮች የተፈጠሩት ከዚህ ቁስ አካል (matter) ነው። በዚያው ልክ ደግሞ ፍጹም ተቃራኒ የሆኑት ፀረ ቁስ አካላት አሉ። በንድፈ ሀሳብ ደረጃ ሁለቱ ከትልቅ የኃይል ፍንዳታ በስተቀር ምንም ነገር ሳይተዉ፣ አንዳቸው ሌላኛቸውን ማጥፋት ነበረባቸው። እና እኛ በዚያ ምክንያት ተገኝተናል የሚል እሳቤ አለ። የሳይንስ ሊቃውንት ቁስ አካል አሸንፎ ለምን እኛ መገኘት እንደቻልን መልሱ የሚገኘው ኒውትሪኖ የተባለውን ቅንጣት እና ፀረ-ኒውትሪኖን በማጥናት ላይ ነው ብለው ያምናሉ። በኢሊኖይ ጥልቅ መሬት ውስጥ በሚገኘው ላብራቶሪ 800 ማይሎች ርቆ ሳውዝ ዳኮታ ወደሚገኘው መሳሪያ ሁለቱንም ቅንጣቶች የያዘ ጨረር ይተኩሳሉ። ለዚህ ደግሞ ምክንያቱ ኒውትሪኖች እና ፀረ-ኒውትሪኖች በሚጓዙበት ጊዜ በትንሽ በትንሹ ይቀየራሉ። የሳይንስ ሊቃውንት እነዚህ ለውጦች በኒውትሪኖስ እና ለፀረ-ኒውትሪኖስ የተለያዩ መሆን አለመሆናቸውን ማወቅ ይፈልጋሉ። ለዚህ ምላሽ የሚያገኙ ከሆነ ለምን ቁስ አካል እና ፀረ-ቁስ አካል እርስ በርሳቸው እንደማይጠፋፉ ምላሽ ሊሰጣቸው ይችላል። ዱን ከሠላሳ አገሮች የተውጣጡ 1 400 ሳይንቲስቶችን ያሳተፈ ዓለም አቀፍ ትብብር ነው። ከእነርሱ መካከል ከዩናይትድ ኪንግደም ሰሴክስ ዩኒቨርሲቲ የመጡት ዶ/ር ኬት ሻው፣ በሂደት ላይ ያሉ ምርምሮች ስለ አጽናፈ ዓለም እና የሰው ልጅ ስለራሱ ያለውን አመለካከት ለመረዳት  መሠረታዊ ግኝቶች  እንደሚሆኑ ይናገራሉ።  እነዚህን ትልልቅ ጥያቄዎች ለመመለስ በቴክኖሎጂው፣ በምህንድስና፣ በኮምፒዩተር ሶፍትዌር ክህሎት አሁን ያለንበት ደረጃ ላይ መገኘታችን በጣም የሚያስደስት ነው  ብለዋል። የፎቶው ባለመብት  Kamioka/ICRR/Tokyo University የምስሉ መግለጫ  በጃፓን የተገነባው ግዙፉ የምርምሩ ቤተ ሙከራ የጃፓን ሳይንቲስቶች በበኩላቸው ለተመሳሳይ ጥያቄ መልስ ለማግኘት የሚያብረቀርቁ ወርቃማ ሉሎችን  እየተጠቀሙ ነው። በደቡብ ዳኮታ 9 650 ኪሜ ርቀት ላይ የሚገኘውን ካቴድራል ላይ በትይዩ የሚያንጸባርቀው ይህ ወርቃማ ሉል በድምቀቱ እና በአብረቅራቂነቱ ለሳይንስ እንደ ቤተ መቅደስ ነው። ሳይንቲስቶች ኒውትሪኖን መለየት የሚያስችል አሁን ካለው ሃይፐር ኬ (Hyper-K) የገዘፈ እና የተሻለ ሱፐር ኬ (Super-K) የተሰኘ መሣሪያ እየገነቡ ነው። በጃፓን የሚመራው የተመራማሪዎች ቡድን ከአሜሪካው ፕሮጀክት በበርካታ ዓመታት ቀደም ብሎ ከሦስት ዓመት ባነሰ ጊዜ ውስጥ የኒውትሪኖ ጨረርን ለመሞከር ዝግጁ ነው። ልክ እንደ ዱን ሁሉ ሃይፐር ኬም ዓለም አቀፍ ትብብር ነው። ከለንደን ኢምፔሪያል ኮሌጅ የመጡት ዶ/ር ማርክ ስኮት ቡድናቸው ስለ አጽናፈ ዓለም አመጣጥ ለመረዳት ከመቼውም ጊዜ የላቀ ግኝቶች ላይ ለመድረስ መቃረቡን ያምናሉ። ሁለቱንም ሙከራዎች አንድ ላይ ማስኬድ ማለት ሳይንቲስቶቹ እርስ በርስ የበለጠ ይማማራሉ ማለት ነው። ነገር ግን  መጀመሪያ እዚያ መድረስ እፈልጋለሁ!  ብለዋል ዶ/ር ስኮት። ለዱን ፕሮጀክት የሚሠሩት የኩዊን ሜሪ ዩኒቨርሲቲ ባልደረባ የሆኑት ዶ/ር ሊንዳ ክሪሞኔሲ፣ በጃፓን የሚመራው ቡድን መጀመሪያ ግኝቶቹ ላይ መድረስ ከቻለ ምን እየተከናወነ እንዳለ ሙሉ መረጃ ላይሰጥ ይችላል ሲሉ ስጋታቸውን ያስቀምጣሉ።  የዘር ጉዳይ አለ፣ ኒውትሪኖ እና ፀረ-ኒውትሪኖች የተለየ ባህሪ ካላቸው ልንረዳቸው የሚገቡት ሁሉም ንጥረ ነገሮች ሃይፐር ኬ ገና የሉትም።  የተመራማሪዎቹ ፉክክር ተጀምሮ ሊሆን ይችላል፤ ግን የመጀመሪያው ውጤት የሚጠበቀው ከጥቂት ዓመታት በኋላ ነው። የሰው ልጅ ኅልው ከመሆኑ በፊት፣ መጀመሪያ ላይ የሆነው ነገር ምንድን ነው የሚለው አሁንም እንቆቅልሽ ሆኖ ይቆያል፤ ለጊዜው። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/4fef8a80beb8bae5440050b4b55914db.jpg</field>
<field name="sourceUrl">https://www.bbc.com/amharic/articles/c93y1pp5qxjo</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
