<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/cj09rv7j31eo</field>
<field name="title">ቲክቶክ ዳግም ወደ ፍትሕ አደባባይ እንዲመጣ ያደረገው ወላጆቻቸውን የገደሉት ወንድማማቾች ጉዳይ</field>
<field name="name">ቲክቶክ ዳግም ወደ ፍትሕ አደባባይ እንዲመጣ ያደረገው ወላጆቻቸውን የገደሉት ወንድማማቾች ጉዳይ</field>
<field name="created">2025-05-25T00:00:00Z</field>
<field name="desc">ላይል እና ኤሪክ እናት እና አባታቸውን በአሰቃቂ ሁኔታ ነው የገደሉት። ሆዜ የ45 ዓመት ጎልማሳ ኪቲ ደግሞ 47 ዓመቷ ነበር። ጥንዶቹ በ15 ጥይቶች ተደብድበው የተገደሉ ሲሆን፣  ከደረሰባቸው ተደጋጋሚ ጥቃት የተነሳ ማንነታቸውን ለመለየት አስቸጋሪ ሆኖ ነበር። ፖሊስ በቅድሚያ ግድያው የተፈጸመው በቦምብ ጥቃት እንደሆነ አስቦ ነበር። መጀመሪያ ላይ የግድያውን ምርመራ የያዘው ፖሊስ ጥቃቱ የተፈጸመው በንግድ ተቀናቃኞቻቸው ይሆናል በሚል ትኩረቱን እዚያ ላይ አደረገ። ሁለቱ ወንድማማቾች ግድያው በተፈጸመ ዕለት ፊልም ለማየት ወጥተው እንደነበር በመግለጽ ለፖሊስ ቃላቸውን ሰጥተዋል። ነገር ግን ኤሪክ መታወቂያውን ረስቶ በመውጣቱ ሲመለሱ ወላጆቻቸው ተገድለው ማግኘታቸውን እና ለፖሊስ መደወላቸውን ገልፀዋል። የድረሱልኝ ቁጥር በሆነው 911 ላይ የኤሪክን የስልክ ጥሪ የመለሰው የአደጋ ጊዜ ሠራተኛ በወቅቱ 18 ዓመት የሚሆነው ኤሪክ እያለቀሰ እና ሳግ እየተናነቀው እንደነበር አስተውሏል። ወላጆቻቸው ከሞቱ በኋላ ብዙም ሳይቆዩ ወንድማማቾቹ ሎተሪ በቅርቡ እንዳሸነፈ ሰው ፈንጠዝያ ውስጥ ገቡ።  ምናቸውም በአሰቃቂ ሁኔታ ወላጆቻቸው ተገድለው ያዩ አይመስሉም ነበር  ይላሉ ሁኔታቸውን የተከታተሉ ምስክሮች። ሆዜ በሞተበት ወቅት አጠቃላይ ሀብቱ 14 ሚሊዮን ዶላር ይገመት ነበር። ሁለቱ ወንድማማቾች በስድስት ወር ውስጥ 700 000 ዶላሩን አወደሙት። የ21 ዓመቱ ላይል ውድ የሆኑት ሮሌክስ ሰዓት፣ ፖርሼ መኪና እና በርካታ ልብሶች እና ፕሪንስተን ውስጥ ምግብ ቤት ገዛ። ኤሪክ ጂፕ ራንግለር፣ በ50 000 ዶላር የቴኒስ የግል አሠልጣኝ፣ በ40 000 ዶላር ደግሞ ባልተካሄደ የሮክ ሙዚቃ ኮንሰርት ላይ ኢንቨስት አደረገ። በርካታ ገንዘብ በስማቸው እንዳለ በማሰብ ወደ ቅንጡ መዝናኛዎች መመላለስ አዘወተሩ። በእርግጥ በአባታቸው ስም የ5 ሚሊዮን የሕይወት የመድህን ዋስትና ቢኖርም በአንዳንድ ጉዳዮች የተነሳ ሊሰጣቸው አልቻለም። ወንጀላቸውን ቀርፀው ያስቀመጡት ወንድማማቾች ከግድያው በኋላ ዶ/ር ኦዚል የቀድሞ ደንበኛው ኤሪክ ጋር ዳግም በመገናኘት የምክክር አገልግሎት መስጠቱን ቀጠለ። በዚህ ጊዜ ነው ኤሪክ ወላጆቹን መግደሉን የተናዘዘው። ዶ/ር ኦዚል በትዳሩ ላይ ጁዳሎን ስሚዝ ከምትባል ሴት ጋር ይወሰልት ነበር። ለዚህች ወዳጁ ደንበኛው ኤሪክ ሜኔንዴዝ የነገራትን አጫወታት። ዶ/ር ኦዚል ሁለቱንም ወንድማማቾቹን ማማከሩን የቀጠለ ሲሆን፣ የፈጸሙትን ወንጀል በቴፕ እንዲቀርፁ አድርጓቸዋል። ስሚዝ እና ኦዚል የነበራቸው ድብቅ የፍቅር ግንኙነት እየተበላሸ ሲመጣ፣ ስሚዝ ወደ ቤቨርሊ ፖሊስ ሄዳ የሜኔንዴዝ ወንድማማቾች ወላጆቻቸውን መግደላቸውን እንደምታውቅ፣ መፈጸማቸውንም የሚገልጽ ማስረጃ በቴፕ ተቀርፆ መቀመጡን ሪፖርት አደረገች። ላይል መጋቢት 8/1990 (እአአ) በቁጥጥር ስር ሲውል፣ ለቴኒስ ግጥሚያ እስራኤል የነበረው ኤሪክ ደግሞ መጋቢት 11 እጁን ለፖሊስ ሰጠ። ለዶክተራቸው የፈጸሙትን ወንጀል በሚመለከት መናገራቸው እና በቴፕ ተቀርፆ መቀመጡ የሕግ እና የሥነ ምግባር ክርክር አስነስቶ የነበረ ሲሆን፣ ከውሳኔ ላይ ለመድረስ ሁለት ዓመት ፈጅቷል። በስተመጨረሻም የካሊፎርኒያ ከፍተኛው ፍርድ ቤት ከተቀረፁት ሦስት የቴፕ ካሴቶች መካከል ሁለቱ በችሎት እንደ ማስረጃ ሊቀርቡ እንደሚችሉ ውሳኔ በመስጠቱ ፍርዳቸው መታየት ጀመረ። የፎቶው ባለመብት  Getty Images አሜሪካውያንን በጥፍራቸው ያቆመው የፍርድ ቤት ውሎ የወንድማማቾቹ ክስ በችሎት ፊት ቀርቦ መታየት የጀመረው እአአ በ1993 ነው። የችሎቱ ውሎም በቀጥታ በቴሌቪዥን መታየት ጀመረ። በዚህም የተነሳ የችሎት ውሎ እንደ መዝናኛ እና የስፖርት ውድድር በቀጥታ የቴሌቪዥን ታዳሚዎች እየተከታተሉት በስሜት የሚጦዙበት ሆነ። የቀጥታ ቴሌቪዥን ሥርጭቱ ችሎቱን ብቻ ሳይሆን፣ ከችሎቱ በፊት እና በኋላ ትንታኔዎችን እና አስተያየቶችን ያቀርብ ነበር። ይህ ልክ እንደ ሶፕ ኦፔራ ድራማዎች አሜሪካውያንን በጥፍራቸው ያቆመ፣ በጉጉት ሰቅዞ የያዘ ጉዳይ ሆነ። በሀብት የናጠጠው ቤተሰብ ቅሌት፣ ሁለት መልከ መልካም እና ምሥጢራዊ ወንድማማቾች፣ የተደበቀ ወንጀል እንዲሁም በድራማ የታጀበ የቤተሰቡ ሕይወት ለቴሌቪዥን ሥርጭት ጥሩ ማጣፈጫ ነበር። በችሎት የተሰየሙት ዳኞች እና ጠበቆች፣ ዐቃቢያነ ሕጎች ወንድማማቾቹ ግድያውን የፈጸሙት የወላጆቻቸውን ሀብት ለመውረስ ነው፤ አይደለም ራሳቸውን ለመከላከል ነው እያሉ ይከራከራሉ። ወንድማማቾቹ አባታቸው ለዓመታት ከስድስት እስከ 18 ዓመታቸው ድረስ እንደ ደፈራቸው በዝርዝር አስረድተዋል። ላይል ከስድስት እስከ 8 ዓመቱ ድረስ በአባቱ መደፈሩን ሲናገር ኤሪክ ደግሞ ከስድሰት እስከ 18 ዓመቱ ድረስ ጥቃት እንደተፈጸመበት አብራርቶ አስረድቷል። ይህ ደግሞ ቤተሰቡን እና አሜሪካውያንን በሁለት ጎራ ለይቶ ያሻኩታል። የኤሪክ ጠበቃ የሆነችው ሌዝሊ አብራምሰን ከላይል ጠበቃ ጄራልድ ቻሌፍ ጋር በመሆን ወንድማማቾቹ ያደጉት ጥቃት በሚፈጽም ወላጅ እጅ መሆኑን ገልጸው ራሳቸውን ለመከላከል ሲሉ የፈጸሙት ወንጀል መሆኑን አስረድተዋል። ላይል የአባቱን ባሕሪ በዝርዝር ያስረዳ ሲሆን፣ ግድያውን ከመፈጸማቸው ጥቂት ቀናት ቀደም ብሎ አባታቸው ኤሪክ ላይ የሚፈጽመውን የወሲብ ጥቃት እንዲያቆም ሲጠይቀው አባቱ እንደሚገድለው መዛቱን አስረድቷል። የመጀመሪያው ችሎት ስድስት ወር ፈጅቷል። ጉዳያቸውን ሰምተው ለመፍረድ የተሰየሙት ዳኞች ግን ወንድማማቾቹ ጥፋተኛ ናቸው የሚለው ላይ ለመስማማት አልቻሉም። ከዚያም ሌላ ችሎት በ1995 ተሰየመ። በዚህ ወቅት የቴሌቪዥን ካሜራዎች ወደ ችሎቱ እንዳይገቡ ተከለከሉ። ዳኛውም ሆዜ ልጆቹን ደፍሯል ለሚለው ውንጀላ በቂ ማስረጃ አልቀረበም ሲል ውድቅ አደረገ። የቅርብ ቤተሰብ ግን ወንድማማቾቹ በአባታቸው መደፈራቸው እውነት መሆኑን እና ላይል ልጅ እያለ ስለጥቃቱ አንደነገራት መሰከረች። ወንድማማቾቹ መጋቢት 21/1996 በፈጸሙት የግድያ ወንጀል ጥፋተኛ የተባሉ ሲሆን፣ በሐምሌ ወር ላይም የዕድሜ ልክ እስር ያለ ይቅርታ ተፈረደባቸው። የሜኔንዴዝ ወንድማማቾች አዲስ የፍርድ ቤት ውሳኔ ግድያው ከተፈጸመ 35 ዓመት አልፎታል። አሁንም ግን የወንድማማቾቹ ወንጀል ብዙዎችን፣ በተለይ ደግሞ በቲክቶክ ላይ ሰዎች ለሁለት ተከፍለው እንዲከራከሩ አድርጓል። በቅርቡ ደግሞ የወንድማማቾቹን ወንጀል በተመለከተ በኔትፍሊክስ ላይ የቀረበው ዘጋቢ ፊልም ውይይቱን አጡዞታል። ዘመኑ ስለ ወሲባዊ ጥቃት የተሻለ ግንዛቤ ያለበት በመሆኑ ወንድማማቾቹ ላይ የተሰጠው ፍርድ ፍትሃዊ አይደለም ሲል ተከራከረ። ለሎስ አንጀለስ ዐቃቤ ሕግ ጽህፈት ቤት በርካታ ኢሜይሎች ተጻፉ፤ የስልክ ጥሪዎች ተደረጉ። የቀድሞው ዐቃቤ ሕግ ኃላፊ ጆርጅ ጋስኮን የወንድማማቾቹን ጉዳይ ድጋሚ እንዲያዩት ጥያቄ ቀረበላቸው። እርሳቸውም ጉዳያቸው እንዲታይ እና ውሳኔው እንዲከለስ ውሳኔ አስተላለፉ። ጋስኮን ውሳኔውን ባስተላለፉበት ወቅት ወንድማማቾቹ   ለማኅበረሰቡ የሚገባቸውን ያህል ቅጣታቸውን ተቀብለዋል ብዬ አምናለሁ  ነበር ያሉት። አክለውም ወንድማማቾቹ ጥቃት እንደተፈጸመባቸው እንደሚያምኑ እና በማረሚያ ቤት ውስጥ የወሰዱት የተሃድሶ ሥልጠና ቀለል ያለ ውሳኔ ይሰጣቸው ለሚለው ውሳኔያቸው ግብዓት መሆናቸውን ተናግረዋል። ከዚያ ጊዜ ጀምሮ የሁለቱ ወንድማማቾች ዶሴ ዳግም ከችሎት መዝገብ ቤት አቧራውን አራግፎ ተነሳ። የሕግ ባለሙያዎች ለሁለት ተከፍለው ተከራከሩ። ወንድማማቾቹ ቀለል ያለ ውሳኔ ሊሰጣቸው አይገባም የመጀመሪያው የዕድሜ ልክ እስር ውሳኔ የጸና ይሁን ያሉ ሲኖሩ አይ የቀድሞ ዐቃቤ ሕግ ውሳኔን እንቀበላለን ጉዳያቸው ዳግም ይታይ እና ፍርዱ ይቅለልላቸው ባሉ መካከል ሙግት ተካሄደ። በኋላም ቀለል ያለ ውሳኔ ይሰጥ የሚለው ወገን አሸንፎ ወንድማማቾቹ ፍርዳቸው ወደ 50 ዓመት ዝቅ አለ። ከዚያ በተጨማሪም በይቅርታ ለመለቀቅ እንደሚችሉ ተወሰነ። የካሊፎርኒያ ሕግ ዕድሜያቸው ከ26 ዓመት በታች ሆነው ወንጀል የሚፈጽሙ ሰዎች በይቅርታ ነጻ የመውጣት መብት እንዳላቸው ይደነግጋል። የፍርድ ቤቱ ውሳኔ ለሜኔንዴዝ ወንድማማቾች ትልቅ እፎይታን የሰጠ ነው። ወንድማማቾቹ መጀመሪያ ከይቅርታ ቦርድ ይሁንታን ማግኘት ይኖርባቸዋል። ይህም ስድስት ወር እና ከዚያ በላይ ሊወስድ ይችላል። ላይል  ዛሬ ከ35 ዓመት በኋላ የነበርኩትን መለስ ብዬ ሳስበው ያሳፍረኛል  ማለቱ ተዘግቧል። ኤሪክ በተመሳሳይ የፈጸመውን ወንጀል አምኖ  ወላጆቼ ላይ አምስት ዙር ጥይት ተኩሼ ዳግም ጥይት ለመሙላት ተመልሻለሁ። ለቤተሰቦቼ ዋሽቻለሁ። በጣም ከልቤ አዝናለሁ  ብሏል። ወንድማማቾቹ የገባቸው ፀፀት እና ያለፉበት የተሃድሶ ሥልጠና ተገቢውን ውጤት አምጥቶ እንደሆን የሚነግረን ከማረሚያ ቤት ነጻ ሆነው ከወጡ በኋላ የሚሆነው ነው። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/c117d606afdf6aa8527c7f76c476f224.jpg</field>
<field name="sourceUrl">https://www.bbc.com/amharic/articles/cj09rv7j31eo</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
