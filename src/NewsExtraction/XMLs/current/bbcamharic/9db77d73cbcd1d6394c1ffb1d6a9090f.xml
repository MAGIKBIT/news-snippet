<?xml version="1.0" encoding="UTF-8" standalone="no"?>
<add><doc>
<field name="id">com.bbc.www:https/amharic/articles/c2kq4n872xlo</field>
<field name="title">የፓይለቶች እና ጠፈርተኞች ሕክምና ባለሙያው ኢትዮጵያዊ</field>
<field name="name">የፓይለቶች እና ጠፈርተኞች ሕክምና ባለሙያው ኢትዮጵያዊ</field>
<field name="created">2025-06-12T00:00:00Z</field>
<field name="desc">ዜና፣ ትንታኔ እና ታሪኮችን በቀጥታ በዋትስአፕ ለማግኘት ይህን በመጫን የቻናላችን አባል ይሁኑ! End of podcast promotion ለመሆኑ ጠፈርተኞች ላይ የሚሠሩ ጥናቶች ለምን በተለየ ሁኔታ አስፈላጊ ሆኑ? ሕዋ ምድር ላይ ካለው ከባቢ አየር የተለየ ነው። የመሬት ስበት ሕዋ ላይ ዜሮ ስለሆነ፣ ከፍተኛ ጨረራ ስላለ እና በአጠቃላይ ከባቢ አየሩ ከባድ ከመሆኑ ጋር በተያያዘ ጉዞው ለሰዎች ፈታኝ ነው። በሕዋ ጉዞ የሚገጥሙ ችግሮች ላይ ጥናት ሲደረግ፤ ምድር ላይ ለሚከሰቱ ተመሳሳይ ችግሮች መፍትሔ ማግኛ አቋራጭ መንገድ እንደሆነ ዶ/ር ሰለሞን ይገልጻሉ። የሰውነት ፈሳሽ የሚንቀሳቀስበት መንገድ ሕዋ ላይ ይለወጣል። ሕዋ ላይ የሚኖረው የልብ የደም ዝውውርም ይለወጣል። ጠፈርተኞች በ24 ሰዓት ውስጥ ምድርን ቢያንስ 16 ጊዜ ስለሚዞሩ መሬት ላይ እና ሕዋ ላይ የሚኖረው እንቅልፍም የተለያየ ነው። ስለዚህ ጠፈርተኞች ሰውነት ላይ ለውጦች ይስተዋላሉ። እነዚህ ለውጦችም ለምርምር ግብዓት ይሆናሉ።  ከሕዋ ጋር በተያያዘ የሚሠሩ ጥናቶችን ወደ ምድር በማምጣት ችግሮችን መቅረፍ ይቻላል  ሲሉ ዶ/ር ሰለሞን ያስረዳሉ። ለምሳሌ ከጨረራ ጋር የተገናኙ ችግሮች፣ ከዕይታ እና ከመስማት ጋር የተገናኙ ችግሮችም በሕዋ ላይ ሲከሰቱ የሚሠራው ጥናት በምድር ላይም የሚተገበር ነው። ወደ ሕዋ ጠፈርተኞች ከመሄዳቸው በፊት ውስብስብ የሆነ ምርመራ ይደረግላቸዋል። መሬት ላይ ሳሉ ምግባቸው፣ የሚሠሩት የአካል ብቃት እንቅስቃሴ እና ሌሎችም ዝግጅቶች ይደረጋሉ። አብዛኛውን ጊዜ ስድስት ወር ቆይተው ከሕዋ ወደ ምድር ይመለሳሉ። ምድር ላይ ሳሉ የተደረጉላቸው ምርመራዎች ከሕዋ ሲመለሱም ይደረጉላቸዋል። በሁለቱ መካከል የተፈጠሩ ልዩነቶች ላይ ምርምር ይደረጋል ማለት ነው።  መጀመሪያ የነበራቸው ቤዝላይን ተመልሰው ሲመጡ ካለው ጋር ያለው ልዩነት ለጥናት በጣም ጠቃሚ ነው  ይላሉ ዶ/ር ሰለሞን። ጠፈርተኞች ቀድሞ የነበራቸውን አቋም እንዲይዙ የማገገሚያ ሕክምናዎች ይደረጉላቸዋል። ኤሮስፔስ ሜድስን ገና ጅምር ላይ ያለ ሳይንስ እንደመሆኑ፤ ሳይንሱ አሁን ካለው በበለጠ ውጤቱ እየታየ የሚመጣውም በቀጣይ ዓመታት እንደሆነ ባለሙያው ያስረዳሉ። የፎቶው ባለመብት  Getty Images በረራ እና ሕክምና ኤሮስፔስ ሜድስን ከበረራ እና ጤና ጋር የተገናኘም ዘርፍ ነው። ከበረራ ጋር በተያያዘ ሊከሰቱ የሚችሉ የጤና እክሎችን ለመከላከል ባለሙያዎች ይሠራሉ። በየአውሮፕላን ማረፊያው የኤሮስፔስ ክሊኒኮች አሉ። ከበረራ በፊት ተላላፊ በሽታ ያለባቸውን ሰዎች ወደ ለይቶ ማቆያ ማስገባት የሙያተኞቹ ድርሻ ይሆናል። አውሮፕላን አብራሪዎች፣ የበረራ መስተንግዶ ሠራተኞች እና ተሳፋሪዎችንም ይጨምራል። ለበረራ መስተንግዶ ሠራተኞች የመጀመሪያ ሕክምና እርዳታ ሥልጠና መስጠትን ጨምሮ ተላላፊ በሽታዎች ወደ ማኅበረሰቡ እንዳይሻገሩ ያደርጋሉ። ተጓዦች በሚሄዱበት አገር ተላላፊ በሽታዎች ካሉ ክትባት መስጠት ከቅድመ ጥንቃቄዎች አንዱ እንደሆነ ዶ/ር ሰለሞን ይናገራሉ። አቪዬሽን እና አፍሪካ ዶ/ር ሰለሞን በአየር ኃይል የቀዶ ሕክምና ባለሙያ ሆነው እየሠሩ ሳለ ነበር የአሜሪካ አየር ኃይል ባለሙያዎች የአቪዬሽን ሜድስን እና ኤሮስፔስ ፊዚዮሎጂ ሥልጠና ለመስጠት ወደ አየር ኃይል የሄዱት።  ያኔ ሳይንሱ አዲስ ነው። ሥልጠናው ሲሰጠን ለወደፊት አስፈላጊ የሆነና ለውጥ የሚያመጣ መሆኑን በማሰብ ወደ ዘርፉ ገባሁ።  ከቀዶ ሕክምና ባለሙያነት ወደ ጥናትና ምርምር መሄድ  ቀላል እንዳልሆነ  ይናገራሉ።  የመጀመሪያው በኤሮስፔስ ሜድስን ፒኤችዲ የሠራ ባለሙያ በመሆኔ ደስተኛ ነኝ። ይህ ስኬት እንደሆነ ሁሉ ኃላፊነትም አለው። ያለኝን [ዕውቀት] ወደ መሬት ማውረድ እና አገርንም ሕዝብንም የመጥቀም ኃላፊነት አብሮ ይመጣል  ይላሉ። ዶ/ር ሰለሞን ከአርሶ አደር ቤተሰብ ተነስተው እስከአሁን የተጓዙት የሕይወት መንገድ ከባድ መሆኑን ሳይጠቅሱ አያልፉም።  ከባድ ሕይወት ብዙ ያስተምራል። ቀላል ቢሆን የደረሱበትን ለመረዳትም ያዳግታል። በፈተና ሲታጀብ ስኬትን የበለጠ ማጣጣም ይቻላል  በማለት ነው ሕይወታቸውን የሚገልጹት። የፎቶው ባለመብት  Getty Images በተለይም ደግሞ አፍሪካዊ የኤሮስፔስ ሜድስን ባለሙያ መኖር በዘርፉ ያሉ ክፍተቶችን የሚሞላ ይሆናል። የአፍሪካ አቪዬሽን ከሌሎች አህጉራት ጋር ሲነጻጸር በእኩል ደረጃ እየሄደ እንዳልሆነ ዶ/ር ሰለሞን ይናገራሉ። ከኦታጎ ዩኒቨርስቲ ወደ አየር ኃይል ከተመለሱ በኋላ ከባድ ኃላፊነት እንደሚጠብቃቸውም ያክላሉ።  ብዙ ፈተናዎች እንደሚያጋጥሙኝ አውቃለሁ። ግን ቢያንስ በአቪዬሽን ሜድስን ዘርፍ መሠረታዊ ነገሮች ስታንዳርድ [ደረጃ] እንዲኖራቸው ማድረግ እፈልጋለሁ  ይላሉ። በእርግጥ አየር መንገዱ እና አየር ኃይልም የኤሮስፔስ ማዕከሎች እና የሕክምና ተቋማትም አሏቸው።  እንደ ሌላው ዓለም ባይሆንም መሠረታዊ ደረጃ ለማስያዝ የሕክምና ቁሳቁስ እና የሰው ኃይል ከማሟላትን ጀምሮ ሙሉ ወደሆነው አገልግሎት መግባት ይቻላል።  አሜሪካ በዘርፉ የላቀ ደረጃ ላይ ካሉ አገራት ቀዳሚውን ሥፍራ ትይዛለች። ዓለም አቀፍ ሲቪል አቪዬሽን የተባበሩት መንግሥታት አንድ አካል ቢሆንም በአፍሪካ ውክልና የለውም። ዶ/ር ሰለሞን እነዚህን ችግሮች የመቅረፍ ሕልም ሰንቀዋል። የፎቶው ባለመብት  DR SOLOMON የምስሉ መግለጫ  ዶ/ር ሰለሞን ጉርሙ ቤካ የባሕር በር እና የአየር ክልል ዶ/ር ሰለሞን ትኩረት ከሚሰጧቸው ጉዳዮች መካከል ኢትዮጵያ ባሕር በር አልባ አገር መሆኗ ከበረራ ጋር በተያያዘ የሚያሳድረው የምጣኔ ሃብት፣ የደኅንነት እና ዲፕሎማሲ ተጽዕኖን ነው።  እምብዛም ትኩረት ያልተሰጠው ነገር ላንድሎክድ (የባሕር በር አልባ) መሆን ኤሮስፔስ ሎክድ [በአየር ላይም ዝግ] መሆንም ነው  ይላሉ። ለበረራ ወይም ወደ ሕዋ ለመጓዝ በሌላ አገር በኩል ማለፍ እንደሚያስፈልግ እና ለዚህም ዓለም አቀፍ ስምምነቶችን ተከትሎ ከሌሎች አገራት ፈቃድ ማግኘት የግድ እንደሚሆን ይገልጻሉ።  ኢትዮጵያ የአየር ክልል አቋርጣ ለመብረር የግድ የአገራት ፈቃደኛነት ያስፈልጋታል። ብዙ ሰዎች ያዩት ባሕር በር አልባ መሆንን ብቻ ነው እንጂ በአየር ክልል ያለውን ተጽዕኖም አላዩትም  ሲሉ ያስረዳሉ። ይህ ከሚያሳድረው የምጣኔ ሃብት ጫና በተጨማሪ የብሔራዊ ደኅንነት ስጋትንም እንደሚፈጥር ይናገራሉ።  አየር ኃይል መከላከል በሚያስፈልገው ወቅት ከሌላ አገር ፈቃድ እስኪሰጠው መጠበቅ ይኖርበታል ማለት ነው።  በአፍሪካ ቀንድ ካለው የፖለቲካ አለመረጋጋት አንጻር፤ በጎረቤት አገራት ያሉ ግጭቶች የበረራ ክልሉን ደኅንነት ማወካቸውም ጫና እንደሚያሳድር ያክላሉ። ተያያዥ ርዕሶች </field>
<field name="tag">bbcamharic</field>
<field name="group">1</field>
<field name="category">1</field>
<field name="picUrl">_i/thmb/nws/bbcamharic/2025_Jun/fd5006eeb06d7790fb0b6da4f374ccbe.jpg</field>
<field name="sourceUrl">https://www.bbc.com/amharic/articles/c2kq4n872xlo</field>
<field name="userRating">0</field>
<field name="callToAction">0</field>
<field name="isActive">true</field>
<field name="contributor">alghiwot@gmail.com</field>
</doc></add>
